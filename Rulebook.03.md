# Procedury gry

## Czynności przygotowawcze

### Spotkanie przed grą
Przed każdą grą, sędzia główny zwołuje reprezentantów obu drużyn, aby omówić ogólne zasady.

* Drużyna musi wybrać jedną osobę, która jako _speaking captain_, będzie ich reprezentowała podczas gry.
    * _Speaking captain_ musi być obecny na spotkaniu przed grą.
    * Dodatkowi reprezentanci drużyny również mogą uczestniczyć w spotkaniu.
* Podczas spotkania sędzia główny powinien poruszyć następujące tematy z reprezentantami drużyn:
    * Zasady specyficzne dla boiska.
    * Kto będzie zniczem.
    * Zawodnicy, o których sędziowie powinni wiedzieć na potrzeby zasady gender.
    * Pozostałe pytania i~zastrzeżenia uczestniczących stron dotyczące gry.
  


### Rzut monetą
Na koniec spotkania przed grą wykonywany jest rzut monetą.

* Drużyna, która przejechała większą odległość aby dotrzeć na mecz wybiera stronę monety i ogłasza swój wybór kiedy moneta jest jeszcze w powietrzu.
* Drużyna, która wygrała rzut ma pierwszy wybór z trzech opcji opisanych w punkcie C, lub może oddać pierwszy wybór przeciwnikom. Drużyna, które nie ma pierwszego wyboru, podejmuje decyzję odnośnie pozostałych dwóch opcji.
* Możliwe do wyboru opcje:
    * Decyzja, który na zestaw pętli będzie się atakować.
    * Decyzja, ścigający której drużyny jako pierwszy będzie wybierał pozycję startową.
    * Decyzja, pałkarz której drużyny jako pierwszy będzie wybierał pozycję startową.
* Drużyny dokonują decyzji odnośnie wybranych opcji, tuż po wykonaniu rzutu.


## Rozpoczynanie gry

### Ustawienie się do rozpoczęcia
Na wezwanie sędziego głównego, każda z drużyn wystawia rozpoczynających zawodników na linie startowe.

* Każda drużyna wystawia jednego ścigającego i jednego pałkarza do ustawienia się na pozycjach w strefie rozpoczynających. Ci zawodnicy są wyznaczonymi rozpoczynającymi.
* Wyznaczeni rozpoczynający ustawiają się wewnątrz strefy rozpoczynających, co najmniej 0.5m od linii środkowej (mierząc od ramienia bliżej linii).
    * Ścigający rozpoczynają na linii startu ścigających, a pałkarze na linii bocznej.
    * Dla każdej piłki, o którą jest walka, rozpoczynający który został wyznaczony do wyboru pozycji jako pierwszy, wybiera preferowaną połowę i ustawia na niej się, kładąc miotłę na ziemi. Rozpoczynający z przeciwnej drużyny ustawia swoją miotłę na drugiej połowie.
* Jeden ścigający z każdej drużyny ustawia się na linii bocznej na połowie przeciwnika, poza strefą rozpoczynających i co najmniej 1.5m od linii pola obrońcy, kładąc tam swoją miotłę.
* Kiedy obaj ścigający z punktu C się ustawili, pozostali ścigający i pałkarz ustawiają się dowolnie na linii bocznej swojej połowy, poza strefą rozpoczynających.
    * Zawodnicy muszą zachować co najmniej 1 metr odległości, mierzone między ramionami, od ścigającego przeciwnej drużyny.
* Zawodnik wybiera pozycję startową poprzez położenie miotły na ziemi. Po tym jak pozycja została wybrana, za nielegalne przesunięcie pozycji startowej uważa się:
    * Przesunięcie dowolnej miotły wyznaczającej pozycję startową.
    * Oddalenie się od swojej miotły bez pozwolenia sędziego.
    * Zmiana opaski sygnalizującej pozycję zawodnika.
    * Zmiana zawodnika rozpoczynającego, chyba że pierwotnie wybrany zawodnik został usunięty z boiska lub jest zbyt ranny aby grać. Karany jest pierwotnie wybrany zawodnik.
* Jeśli zawodnik otrzyma kartkę przed rozpoczęciem gry, przechodzi do strefy kar przed rozpoczęciem gry.
    * Jeśli wyznaczony rozpoczynający dostanie karę, drużyna może wystawić na jego miejsce na lini startowej innego zawodnika tej samej pozycji.

\bluecard{Nielegalne przesunięcie pozycji startowej}

### Procedura rozpoczęcia

* Po tym jak zawodnicy ustawili się do startu, sędzia główny potwierdza, że obie drużyny i pozostali sędziowie są gotowi, a piłki są na swoich miejscach (patrz \myref{2.1.10}).
    * Jakakolwiek piłka która poruszy się z jakiegokolwiek powodu musi zostać umieszczona z
    powrotem na swojej pozycji przed zawołaniem przez sędziego ,,Miotły w górę!''
* Sędzia główny woła ,,Miotły w dół!''. Rozpoczynający zawodnicy biorą miotłę w rękę i kładą ją na ziemi. Do zawołania ,,Miotły w górę!'' zachodzą następujące:
    * Zawodnicy nie mogą dotykać ziemi za ich linią startową żadną częścią ciała lub wyposażenia, poza miotłą.
    * Poza dłonią, miotła powinna leżeć płasko na ziemi, do momentu zawołania ,,Miotły w górę!''
* Sędzia główny woła ,,Gotowi!''
    * Zawodnicy mogą przyjąć pozycję startową po zawołaniu ,,Gotowi!'', ale miotła nadal musi pozostać płasko na ziemi.
* Kilka sekund po zawołaniu ,,Gotowi!'', sędzia główny woła ,,Miotły w górę!''
    * Na dźwięk ,,M'' w ,,Miotły w górę!'' zawodnicy muszą wejść na miotły i rozpocząć grę.
    * Jeśli pojawi się fałszywe zawołanie ,,Miotły w górę!'', sędzia główny:
        * Daje odpowiednie kary.
        * Resetuje zawodników do pozycji z momentu zawołania ,,Miotły w dół!''.
        * Powtarza procedurę rozpoczęcia.
* Zawodnik popełnia falstart gdy:
    * Jego miotła jest w powietrzu w przed zawołaniem ,,Miotły w górę!''
    * Wyrusza za wcześnie i dotyka ziemi za linią pola obrońcy przed zawołaniem ,,Miotły w górę!''
  

\bluecard{Falstart}

### Ograniczenia związane z rozpoczęciem

* Piłki znajdujące się na linii środkowej są ,,piłkami, o które jest walka''.
    * Piłka pozostaje w tym stanie dopóki jest legalnie dotknięta lub nie ma żadnych wyznaczonych rozpoczynających do niej przypisanych.
    * Sędzia woła ,,wolna'' wskazując na piłkę jeśli uważa, że nie jest jasne, że o tą piłkę nikt już nie walczy.
* Piłka, o którą jest walka, może być dotknięta tylko przez wyznaczonego rozpoczynającego.
* Wyznaczeni rozpoczynający nie mogę się popychać, robić wślizgu, czy nurkować.
    * Jest to naruszeniem wyznaczonego rozpoczynającego jeśli zawodnik złamie tę zasadę w sposób, który normalnie byłby legalną akcją między zawodnikami.
* Jest to przeszkodzeniem wyznaczonemu rozpoczynającemu, jeśli zawodnik który nie jest wyznaczonym rozpoczynającym, wejdzie na drogę lub w kontakt z wyznaczonym rozpoczynającym.
* Zawodnik przestaje być wyznaczonym rozpoczynającym jeśli zachodzi jedno z poniższych:
    * Przypisana mu piłka została legalnie dotknięta.
    * Opuścił okolicę linii środkowej.
    * Został zbity.
    * Dostał karę.
    * Przypisana piłka została stracona na rzecz drużyny przeciwnej (_turnover_).

\bluecard{Nielegalne dotknięcie piłki, o którą jest walka}

\bluecard{Naruszenie wyznaczonego rozpoczynającego}

\yellowcard{Przeszkodzenie wyznaczonemu rozpoczynającemu}

## Przerwy w grze

### Wstrzymywanie gry
Aby wstrzymać grę:

* Sędzia gwiżdże krótkie podwójne gwizdki.
* _Timekeeper_ zatrzymuje stopery liczący czas gry i wszystkie inne czasy.
* Zawodnicy będący aktualnie w grze muszą się zatrzymać, puścić swoje miotły i pozostać na pozycjach w których się zatrzymali.
    * Zawodnicy nie odkładają posiadanych piłek, chyba że nastąpiła strata na rzecz przeciwnej drużyny.
        * Zawodnicy nie mogą podnosić ani przesuwać piłek, które nie były w ich posiadaniu.
    * Zawodnicy, którzy zatrzymali się w nielegalnej pozycji muszą poprawić swoją pozycję.
    * Zawodnicy, którzy niecelowo i znacząco przesunęli się po gwizdkach, zostają cofnięci do miejsca, w którym byli w momencie wstrzymania gry.
  


\yellowcard{Celowe, nielegalne przesunięcie się podczas przerwy w grze}

\yellowcard{Celowe, nielegalne podniesienie lub przesunięcie piłki podczas przerwy w grze}

### Procedura wstrzymania
Kiedy gra zostanie wstrzymana:

* Sędzia główny konsultuje się z innymi sędziami w miarę potrzeby.
* Sędzia główny rozdaje kary za faule, komunikując rodzaj faulu do zawodników, _scorekeepera_ i widzów.
    * Każdy zawodnik ukarany kartką przechodzi do strefy kar.
    * Każdy zawodnik, który zostaje usunięty z boiska, opuszcza strefę graczy.
* Jeśli następuje przekazanie piłek, procedura przekazania powinna zostać wykonana przed ponownym rozpoczęciem gry.
* Jakiekolwiek wolne oraz żywe piłki, które były w powietrzu i niczego nie dotknęły przed gwizdkami (zawodnika, sprzętu, lub ziemi) są zwrócone do osób, które wprawiły je w ruch.
    * Ta zasada nie jest uwzględniana jeśli drużyna traci piłkę na rzecz przeciwnika.
    * Jeśli zawodnik, który wprawił piłkę w ruch nie spełnia wymagań aby ją otrzymać (np. jest zbity), piłka nie jest ruszana.
* Wolnym piłkom, które były w ruchu i czegoś dotknęły (w tym zawodników, sprzęt lub ziemię) zanim sędzia zagwizdał, pozwala się na to aby dokończyły swój ruch aż do zatrzymania lub wyjścia poza boisko.
    * Jeśli piłka wyleciała za granice boiska po gwizdkach, są umieszczane przez sędziego dwa metry wewnątrz boiska od miejsca gdzie piłka opuściła boisko i nie trzeba jej wprowadzać.
    * Jeśli piłka się poruszy po tym jak się zatrzymała to należy ją cofnąć do miejsca pierwotnego zatrzymania.
    * Ta zasada nie jest respektowana, jeśli piłka zostanie przeniesiona ze względu na inną zasadę.
* Wszelkie przeszkody z zewnątrz są usuwane.
* Wszelkie inne sprawy, włączając w to kontuzjowanych zawodników i uszkodzony sprzęt, zostają rozwiązane.
* Jeśli kafel jest martwy (w wyniku zdobycia gola) w momencie wznowienia gry, to przekazywany jest aktualnie broniącemu obrońcy.


### Wznawianie gry
Aby wznowić grę:

* Sędzia główny powiadamia zawodników, że gra zaraz będzie wznowiona zawołaniem ,,Na miotły!''
    * Zawodnicy muszą wsiąść na miotły dokładnie w miejscu, w którym byli gdy gra została wstrzymana.
    * Zawodnicy muszą stać w momencie zawołania ,,Na miotły!''
        * Jeśli dwóch lub więcej zawodników trzyma piłkę leżąc na ziemi w momencie wstrzymania gry i tak muszą wstać. Następnie mogą ponownie chwycić piłkę. Nie muszą koniecznie trzymać jej w ten sam sposób jak przed wstrzymaniem gry.
        * Jeśli zawodnik legalnie obejmował przeciwnika na ziemi kiedy zatrzymano grę, muszą wstać i zaprzestać kontaktu. Następnie stojący zawodnik może wybrać aby się przesunąć na dowolną stronę przeciwnika, którego obejmował.
            * Zawodnik musi pozostać w odległości metra od przeciwnika.
            * Zawodnik może zainicjować kontakt z poprzednio obejmowanym przeciwnikiem od tyłu, jakby to było od przodu, jeśli zrobią to natychmiast po gwizdku na wznowienie.
            * Jeśli poprzednio obejmowany zawodnik straci piłkę, lub drużyna obejmującego zawodnika została ukarana kartką lub stratą piłki, zawodnik nie może się przesunąć wokół przeciwnika, ani zainicjować kontaktu od tyłu.
    * Zawodnicy, którzy byli w legalnym kontakcie z przeciwnikiem w momencie zatrzymania gry, mogą ten kontakt kontynuować pod warunkiem, że obaj zawodnicy stali w momencie zatrzymania gry.
    * Zawodnicy mogą zmienić lekko pozycję aby przygotować się do startu, ale nie mogą popełnić falstartu.
        * Falstart zachodzi gdy zawodnik zrobi jedną z poniższych rzeczy przed gwizdkiem oznaczającym wznowienie gry:
            * Rozpocznie ruch rzucenia piłką.
            * Rozpocznie kontakt fizyczny.
            * Ruszy się ze swojego miejsca.
            * Spróbuje bezpośrednio wpłynąć na piłkę, która nie jest w jego posiadaniu.
        * Jeśli doszło do falstartu, gra pozostaje wstrzymana, a gracz zostaje cofnięty do poprzedniej pozycji.
        * Pierwszy falstart w czasie zatrzymania gry skutkuje ostrzeżeniem dla wszystkich zawodników na boisku.
            * Każdy kolejny falstart w czasie tego samego zatrzymania gry przez jakiegokolwiek gracza skutkuje karą.
* Sędzia główny wznawia grę pojedynczym krótkim gwizdkiem. Na ten gwizdek:
    * Gra zostaje wznowiona.
    * _Timekeeper_ wznawia czas gry oraz wszelkie stopery.
  
\penaltyd{Powrót do pętli}{Falstart podczas wznawiania gry}

### _Timeouty_

* Są dwa sposoby aby poprosić o _timeout_.
    * _Speaking captain_ może poprosić o _timeout_ podczas dowolnego wstrzymania gry.
    * _Speaking captain_ może poprosić o _timeout_ podczas przestoju w grze podczas pierwszy 17 minut czasu gry. Przestój następuje kiedy na boisku nie odbywa się żadne aktywne zagranie.
        * _Timekeeper_ musi jasno ogłosić moment 17 minuty czasu gry.
        * Sędzia powinien szybko sprawdzić boisko, czy nie ma żadnych aktywnych zagrań, włączając w to zagrania z pałkarzami i tłuczkami, przed zezwoleniem na wstrzymanie gry.
    * Jeśli żadne z powyższych warunków nie były spełnione, drużyna nie może otrzymać _timeoutu_.
        * Sędzia musi wyraźnie odmówić wstrzymania gry.
    * Każda drużyna może poprosić o _timeout_ tylko raz w trakcie gry.
    * Kara za nielegalny _timeout_ może zostać nałożona tylko jeśli prośba o _timeout_ była celowo nielegalna albo jeśli sędzia zatrzyma grę lub spełni prośbę zanim zorientuje się, że _timeout_ był nielegalny.
        * Jeśli gra została wstrzymana błędnie, ponieważ sędzia nie był świadomy odbywającego się gdzieś zagrania, _speaking captain_ nie powinien być karany jeśli prosił o _timeout_ w dobrej wierze.
* Kiedy _timeout_ jest zgłoszony właściwie:
    * Jeśli gra nie jest wstrzymana, sędzia główny musi ją wstrzymać.
    * Sędzia główny musi powiadomić _scorekeepera_ o zgłoszeniu _timeoutu_.
    * Po spełnieniu wszystkich kroków procedury zatrzymania (\myref{3.3.2}) rozpoczyna się jedno-minutowy _timeout_.
    * Sędzia główny powinien zagwizdać jeden długi gwizd po upływie 45 sekund _timeoutu_.
    * Po zakończeniu _timeoutu_ sędzia główny wznawia grę standardową procedurą (\myref{3.3.3}).
        * Każdy gracz, który nie wsiadł na miotłę na czas wznowienia gry, zostaje odesłany do pętli.


\bluecard{Nielegalne żądanie _timeoutu_}

## Regulowanie czasu gry

### Czas gry
Czas gry mierzony jest od momentu ,,M'' w ,,Miotły w górę!''

* Czas gry i wszelkie inne czasy z nim związane (np. kar) muszą zostać wstrzymane na czas przerw w grze i wznowione wraz ze wznowieniem gry.


### Uziemienie szukających
Uziemienie szukających to pierwsze 18 minut czasu gry, podczas których znicz nie może zostać złapany.

* Uziemienie szukających musi być mierzone w czasie gry, a nie w czasie rzeczywistym.
* Podczas uziemienia szukających, nie biorą oni udziału w grze.
* Szukający z każdej drużyny musi stawić się u _timekeepera_ do 17 minuty czasu gry.
    * Szukający w czasie uziemienia są uznawani za zawodników rezerwowych i nie mogą wejść na boisko zanim nie zostaną wypuszczeni przez _timekeepera_.
    * Nie ma kary za niestawienie się do _timekeepera_ w wyznaczonym czasie. Aczkolwiek rozpoczynający szukający drużyny nie może wejść na boisko, jeśli nie zostanie wypuszczony przez _timekeepera_ ze strefy kar.
        * Rozpoczynający szukający drużyny, który wejdzie na boisko nie będąc wypuszczonym przez _timekeepera_ popełnia falstart szukającego i musi odsiedzieć karę jako szukający.
* Znicz musi wejść do strefy graczy między 17 i 18 minutą czasu gry.
* Po zakończeniu uziemienia szukających, _timekeeper_ wypuszcza szukających z ich stref kar.


\bluecard{Falstart szukającego}

## Kończenie gry i dogrywka

### Złapanie znicza
Po tym jak złapanie znicza zostało potwierdzone i łapiąca drużyna otrzymała 30 punktów:

* Jeśli łapiąca drużyna ma więcej punktów niż przeciwna, łapiąca drużyna wygrywa, a sędzia główny gwiżdże trzy długie gwizdy, aby oznajmić koniec gry.
* Jeśli łapiąca drużyna nie ma więcej punktów niż przeciwna, gra przechodzi do dogrywki.

### Przejście do dogrywki
Kiedy gra przechodzi do dogrywki:

* Znicz opuszcza strefę graczy.
* Szukający wracają na swoje ławki jako rezerwowi.
    * Jeśli szukający przebywałby w strefie kar po wznowieniu gry, zamienia się natychmiast opaską z innym zawodnikiem w grze, poza obrońcą. Odsiadują dalszą część kary jako nowa pozycja, a nowy szukający wraca na ławkę jako rezerwowy.
* Pozostali zawodnicy pozostają tam gdzie byli gdy gra została zatrzymana.
* Docelowy wynik jest ustawiany na wynik drużyny, która nie złapała, plus 30 punktów.
* Sędzia główny ogłasza bieżący wynik oraz wynik docelowy.
* Gra zostaje wznowiona zgodnie ze standardową procedurą (patrz \myref{3.3.3}).

### Uzyskanie docelowego wyniku
Kiedy drużyna uzyska docelowy wynik:

* Sędzia główny wstrzymuje grę.
* Po potwierdzeniu z pozostałymi sędziami, że nie ma żadnych problemów, ani żadnych kar do rozdania, sędzia główny gwiżdże trzy długie gwizdy, aby oznajmić koniec gry.
* Drużyna, która uzyskała docelowy wynik wygrywa.

### Poddanie dogrywki
W dowolnym momencie podczas dogrywki, każda z drużyn może poddać grę.

* Jeśli poddająca drużyna przegrywa, sędzia główny ogłasza koniec gry trzema długimi gwizdami. Wynik w momencie poddania staje się oficjalnym wynikiem, a prowadząca drużyna wygrywa.
* Jeśli poddająca drużyna nie przegrywa, przeciwna drużyna otrzymuje tyle punktów, aby mieć 10 punktową przewagę. Sędzia główny ogłasza koniec gry trzema długimi gwizdami. Otrzymany wynik staje się oficjalnym wynikiem, a niepoddająca się drużyna wygrywa.
* Tylko _speaking captain_ może poddać grę w imieniu drużyny. Jego decyzja jest ostateczna.
* Gra może zostać poddana w dowolnym momencie rozgrywki, również kiedy gra nie jest wstrzymana lub zanim zostanie rozpoczęta po złapaniu.

## Poddanie gry

### Ogłoszenie poddania gry

* Sędzia główny musi ogłosić poddanie gry jeśli:
    * _Speaking captain_ oficjalnie zgłasza prośbę o poddanie gry.
    * Drużyna odmawia wznowienia odłożonej gry bez zgody przeciwnika oraz organizatorów turnieju.
    * Poddanie meczu jest formą ukarania jednej z drużyn.
* Gra może zostać ogłoszona jako poddana ze względu na naruszenie zasad ligi lub turnieju.
* W przypadku poddania:
    * Gra od razu się kończy oraz zostaje ogłoszona przegrana drużyny poddającej się.
    * Wszyscy zawodnicy powinni opuścić boisko.
  


## Odłożone gry

### Deklarowanie odłożonej gry

* Sędzia główny lub dyrektor turnieju może zadeklarować odłożenie gry ze względu na
  pogodę, kwestie bezpieczeństwa, niewłaściwe lub skrajnie złe zachowanie zawodników czy też
  ze względu na inne przeszkody zewnętrzne.
* Odłożona gra musi zostać zarejestrowana z bieżącym czasem gry, wynikiem,
  zawodnikami na boisku, zawodnikami w strefie kar i pozostałym czasem kar, oraz posiadaniem piłek.
    * Wolne piłki, poza zniczem, powinny zostać przypisane drużynom na podstawie uznania sędziego głównego, która drużyna zdobyłaby posiadanie danej piłki.
        * Sędzia główny powinien zazwyczaj wybrać drużynę na podstawie najbliższego do piłki zdolnego ją posiąść zawodnika, chyba że:
            * Piłka była wyraźnie broniona przez pałkarza z tłuczkiem.
            * Pozycja pałkarza byłaby użyta do przypisania dwóch piłek.
        * Co najwyżej dwa tłuczki mogą być przypisane jednej drużynie.
        * Jeśli obaj pałkarze drużyny odsiadują karę, to i tak powinien im być przypisany przynajmniej jeden tłuczek.
* Odłożone gry powinny zostać wznowione przy najbliższej możliwej i w pełni bezpiecznej okazji.


### Wznawianie odłożonej gry

* Jeśli którykolwiek z sędziów, którzy brali udział w grze przed jej odłożeniem, jest niedostępny to dyrektor turnieju lub sędzia główny wyznacza jego zastępcę.
* Drużyny mogą dokonać zmian podczas odłożenia gry, nie przestrzegając procedury zmiany.
    * Zawodnik odsiadujący karę, nie może zostać zmieniony.
        * Jeśli zawodnik, który miał kontynuować swoją karę nie jest dostępny, inny zdolny do gry zawodnik musi zająć jego miejsce i dokończyć karę.
    * Jeśli zawodnik dostanie kartkę podczas odłożenia gry, będzie to traktowane jako kara dla rezerwowego, a _speaking captain_ wyznaczy pozycję jaką przyjmie zawodnik do odsiedzenia kary. 
* Wszyscy zawodnicy, którzy byli w grze w momencie jej zawieszenia rozpoczynają grę w swoich polach obrońcy.
    * Zawodnicy wchodzą w posiadanie piłek, które posiadali lub które zostały im przypisane gdy gra została odłożona.
    * Jeśli drużyna ma obu pałkarzy w strefie kar, tłuczek umieszczany jest przy środkowej pętli.
* Jeśli gra została odłożona po 17 minucie gry, a znicz nie był jeszcze złapany, to znicz musi znajdować się na boisku przed wznowieniem gry.
    * Jeśli szukający nie zostali jeszcze wypuszczeni, to zgłaszają się do _scorekeepera_ zanim gra zostanie wznowiona.
    * Wszelkie ograniczenia nałożone na znicz przed odłożeniem gry, dalej obowiązują po wznowieniu gry.
* Sędzia główny sprawdza czy drużyny i pozostali sędziowie są gotowi.
* Sędzia główny woła ,,Gotowi!''
* Kilka sekund później, sędzia główny gwiżdże jeden krótki gwizdek. Na ten sygnał:
    * Gra zostaje wznowiona.
    * _Timekeeper_ wznawia czas gry i wszelkie pozostałe zegary.
* Jest to falstart, jeśli zawodnik dotknie ziemi za linią obrońcy między zawołanie ,,Gotowi'', a gwizdkiem wznawiającym grę.

\bluecard{Falstart}

### Odrzucone gry

* Jeśli odłożona gra nie może zostać dokończona podczas tego samego turnieju, na którym się rozpoczęła, dyrektor turnieju musi ogłosić tę grę jako odrzuconą.
* Jeśli obaj _speaking captainowie_ oraz dyrektor turnieju wspólnie zadecydują o niekontynuowaniu odłożonej gry, wtedy dyrektor turnieju może ogłosić grę jako odrzuconą.
    * Jeśli jedna lub obie drużyny odmawiają wznowienia gry bez zgody przeciwnika i
    dyrektora turnieju, należy ogłosić, że ta drużyna lub drużyny deklarują poddanie gry.
  
