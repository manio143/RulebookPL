# Tłuczki i zbicia

## Przebywanie na miotle

### Dosiadanie miotły
Każdy zawodnik musi być na miotle, aby brać udział w grze.

* Aby zawodnik był na miotle, musi ona być między jego nogami i dotykać jakiejś części jego ciała.
* Zawodnik pozostaje na miotle dopóki nie nastąpi jedno z poniższych:
    * Miotła lub ręka trzymająca tę miotłę nie przecina płaszczyzny między nogami zawodnika.
    * Zawodnik nie ma fizycznego kontaktu z miotłą.
    * Miotła leży płasko na ziemi, nie mając pod sobą ręki zawodnika.
  


### Zejście z miotły
Jeśli zawodnik zejdzie z miotły podczas gry, staje się natychmiastowo zbity i musi przejść procedurę zbicia.

* Jeśli zawodnik zejdzie z miotły w wyniku nielegalnej akcji przeciwnika, sędzia może pozwolić zawodnikowi z powrotem wejść na miotłę i kontynuować grę. Jeśli zawodnik nie wejdzie na miotłę od razu, musi przejść procedurę zbicia.


## Zbijanie zawodników

### Zbijanie

* Zawodnik jest zbity jeśli nastąpi jedno z poniższych:
    * Zawodnik zejdzie z miotły.
    * Zawodnik zostanie uderzony żywym tłuczkiem przez przeciwnika.
        * Włączamy w to uderzenie we włosy, ubranie i sprzęt zawodnika, poza piłkami.
        * Poniżsi zawodnicy nie są zbici nawet jeśli dostaną żywym tłuczkiem od przeciwnika:
            * Chroniony obrońca (patrz \myref{7.2.2}).
            * Pałkarz z immunitetem (patrz \myref{5.5.2}).
            * Zawodnicy na zewnątrz boiska, wprowadzający piłkę do wewnątrz. (patrz \myref{7.5.4}).
        * Pałkarze bez immunitetu mogą opóźnić zejście z miotły na czas próby złapania tłuczka, który w nich trafił, dopóki nie stanie się on martwy (patrz \myref{5.4.3}).
* Jak tylko zawodnik zostanie zbity musi przejść procedurę zbicia (patrz \myref{5.3.1}).
    * Zawodnicy nie mogą świadomie ignorować zbić.
  


\yellowcard{Świadome ignorowanie zbić}

### Żywy tłuczek
Żeby móc zbić zawodnika, tłuczek musi być żywy.

* Aby być żywy, tłuczek:
    * Musi być:
        * rzucony, kopnięty, lub inaczej celowo wprawiony w ruch przez pałkarza, albo
        * celowo upuszczony przez pałkarza, kiedy żadna zasada tego upuszczenia nie wymaga.
    * Nie może mieć kontaktu z przeciwnikiem w momencie wypuszczenia z rąk lub zakończenia innego sposobu wprawienia w ruch.
    * Nie może dotknąć ziemi, wyjść na zewnątrz boiska lub być złapany.
        * W przypadku jednej z tych akcji, tłuczek jest żywy do momentu jej wystąpienia.
    * Nie może zostać wytrącony przez ciało przeciwnika, inny tłuczek lub kafel.
* Każdy tłuczek, który nie jest żywy, jest martwy.


### Trzymany tłuczek

* Pałkarz nie może próbować oszukać przeciwnika, dotykając go trzymanym tłuczkiem.
    * Przypadkowy kontakt nie powinien być karany.
  


\bluecard{Nielegalne dotykanie przeciwnika trzymanym tłuczkiem}

### Zbicie w drużynie
Zawodnik nie może zostać zbity przez tłuczek ożywiony przez siebie lub osobę ze swojej drużyny.

### Zawołanie ,,safe''
Jeśli zawodnik jest uderzony tłuczkiem, który nie może go zbić, sędzia musi zawołać ,,safe'' (z ang. bezpieczny) lub ,,czysto''. W przeciwnym wypadku zawodnik jest zbity.

* Uderzony zawodnik powinien od razu zejść z miotły i rozpocząć procedurę zbicia (chyba że jest to uderzony pałkarz próbujący złapać tłuczek).
    * Jeśli zawodnik został uderzony tłuczkiem i sędzia nie zawołał ,,safe'' lub ,,czysto'', to zawodnik ten jest zbity.
* Jeśli zawodnik zejdzie z miotły w wyniku uderzenia tłuczkiem, ale sędzia zawoła ,,safe'' lub ,,czysto'', zawodnik może z powrotem wejść na miotłę i kontynuować grę.
    * Jeśli zawodnik nie wejdzie od razu z powrotem na miotłę, to musi w pełni przejść procedurę zbicia.
* Jeśli zawodnik nie rozpocznie procedury zbicia od razu, może zostać ukarany.
    * Jeśli ostatecznie sędzia krzyknie ,,safe'' lub ,,czysto'', to zawodnik gra dalej bez kary.
    * Jeśli początkowo sędzia krzyknął ,,safe'' lub ,,czysto'' ale potem zmienił decyzję na ,,zbity'', zawodnik nie dostaje kary pod warunkiem, że zareaguje na zawołanie ,,zbity'' zejściem z miotły.
    * Jeśli żaden sędzia nie zawołał ,,safe'' lub ,,czysto'' i ostateczna decyzja to ,,zbity'', to oznacza, że zawodnik świadomie ignoruje zbicie.
        * Jeśli sędzia stwierdzi, że zawodnik nie był świadomy, że dostał tłuczkiem, to można to potraktować jako niezauważone zbicie (patrz \myref{5.3.4}).
            * To że zawodnik był przekonany, że sędzia zawoła za chwilę ,,safe'' lub ,,czysto'' nie jest brane pod uwagę przy wyznaczaniu kary.



\yellowcard{Świadome ignorowanie zbić}

## Procedura zbicia

### Procedura zbicia
Zbity zawodnik pozostaje zbity dopóki nie ukończy poniższej procedury, w kolejności:

* Pozbądź się posiadania wszelkich piłek przez upuszczenie ich oraz zejdź z miotły.
    * Zawodnik nie może podać, poturlać lub kopnąć piłki, chyba że kończy naturalny ruch (patrz \myref{5.6.2}).
    * Upuszczony tak tłuczek jest martwy.
    * Upuszczony tak kafel nie może zdobyć gola.
* Dotknij jednej z pętli w swoim polu obrońcy.
    * Należy dotknąć obręczy lub słupa, nie podstawki.
    * Należy dotknąć pętlę częścią ciała, nie miotłą.
* Ponownie dosiądź miotły przed opuszczeniem okolicy pętli.


\penaltyd{Powtórz procedurę}{Nieprawidłowe przeprowadzenie procedury zbicia}

\yellowcard{Celowe lub wielokrotne nieprawidłowe przeprowadzanie procedury zbicia}

### Zbici zawodnicy
Zbici zawodnicy nie mogą brać udziału w grze, więc:

* Nie mogą rozgrywać.
* Nie mogą nadawać ruchu lub rozgrywać piłkami, chyba że kończąc naturalny ruch (patrz \myref{5.6.2}).
    * Jeśli zawodnik nada ruch piłce tuż po zbiciu to należy to uznać jako naruszenie naturalnego ruchu.
* Muszą upuścić wszelkie posiadane piłki.
* Muszą aktywnie unikać interakcji z innymi zawodnikami.
* Nie mogą się zmienić jeśli gra nie jest wstrzymana.


\bluecard{Nielegalna interakcja z rozgrywką kiedy jest się zbitym}

### Wszczynanie kontaktu będąc zbitym

* Zbity zawodnik nie może wszcząć kontaktu fizycznego, poza kontaktem przypadkowym.
    * Jeśli zawodnik jest w finalnym ruchu rozpoczęcia kontaktu zanim zostaje zbity, to może dokończyć ten ruch, jeśli nie był w stanie go zatrzymać.
        * Zawodnik musi natychmiast zaprzestać ataku, zgodnie z 5.3.3.B.
        * Jeśli zawodnik zrobi kilka kroków od momentu zbicia i rozpoczęcia kontaktu, to ten kontakt jest nielegalny.
* Jeśli zawodnik jest już w kontakcie z przeciwnikiem kiedy jest zbity, to musi natychmiast zaprzestać kontaktu w bezpieczny sposób i z jak najmniejszym skutkiem dla przeciwnika, na ile to możliwe.


\yellowcard{Nielegalny kontakt po zbiciu}

### Niezauważone zbicie
Jeśli zawodnik niecelowo kontynuuje grę po zejściu z miotły lub uderzeniu tłuczkiem od przeciwnika:

* Sędzia powinien słownie i gestem poinformować zawodnika o tym, że został zbity.
* Sędzia może zatrzymać grę, aby poinformować zawodnika o tym, że był zbity.
    * W takim wypadku piłka posiadana przez tego zawodnika musi zostać przekazana przeciwnej drużynie.
* Jeśli zawodnik oddziałuje na grę będąc nieświadomym, że był zbity lub spadł z miotły, powinien zostać ukarany.
    * Jeśli zawodnik rozpocznie legalny kontakt, nie wiedząc, że był zbity, jest karany za ten kontakt wyłącznie karą za nieświadomość bycia zbitym.
    * Jeśli zawodnik zaraz po zbiciu nada ruch piłce naruszając zasadę naturalnego ruchu, nie jest karany za nieświadomość bycia zbitym (patrz \myref{5.6.2}).


\bluecard{Oddziaływanie na grę nie wiedząc że jest się zbitym}

## Zmiana kierunku lotu i łapanie żywych tłuczków

### Blokowanie i odbijanie tłuczków
Zawodnik posiadający piłkę może spróbować zablokować lub odbić nadlatujący, żywy tłuczek przy pomocy tej piłki.

* Trzymana piłka może zostać użyta do odbicia nadlatującego tłuczka.
* Odbicie lub zablokowanie nie zmienia stanu tłuczka, nadal jest żywy lub martwy.
* Nie można używać martwego kafla do interakcji z tłuczkiem.
* Zawodnicy nie mogą celowo użyć trzymanej piłki aby dotknąć martwego tłuczka lub tłuczka ożywionego przez swoją drużynę.
    * Jeśli sędzia stwierdzi, że zawodnik nie był świadomy, że tłuczek był martwy lub ożywiony przez swoją drużynę, i poza tym zagranie było legalne, to nie będzie karany.


\bluecard{Nielegalne odbicie}

\bluecard{Nielegalny blok}

### Trzepnięcie tłuczka
Każdą próbę odbicia lub celowego nadania ruchu żywemu tłuczkowi, w sposób inny niż przy użyciu innej piłki, nazwiemy trzepnięciem tłuczka.

* Pałkarze mogą trzepnąć lub próbować zmienić tor lotu żywego tłuczka.
    * Uderzony pałkarz nie może trzepnąć żadnego tłuczka, chyba że jest to element próby złapania go (patrz \myref{5.4.3}).
    * Pałkarz posiadający tłuczek nie może trzepnąć innego tłuczka.
        * Ta zasada nie zabrania odbijania żywego tłuczka trzymanym, martwym tłuczkiem (patrz \myref{5.4.1}).
    * Jeśli tłuczek był żywy, to pozostaje żywy dla drużyny, która go ożywiła.
        * Jeśli przeciwna drużyna ożywiła tłuczek, to trzepiący pałkarz staje się uderzonym pałkarzem (patrz \myref{5.4.3}).
* Ścigający, obrońcy i szukający nie mogą trzepnąć żadnego tłuczka.
    * Ta zasada nie zabrania odbijania żywego tłuczka trzymanym kaflem (patrz \myref{5.4.1}).
    * Ta zasada nie zabrania osłaniania (patrz \ref{7.1.2}.B \nameref{7.1.2}).
* Jeśli zawodnik wielokrotnie nielegalnie wykonuje trzepnięcie tłuczka, nie można zawołać ,,nie ma szkody, nie ma faulu''.
  


\bluecard{Nielegalne trzepnięcie tłuczka}

### Uderzony pałkarz
Pałkarz, który nie miał immunitetu, staje się uderzonym pałkarzem w momencie, gdy uderzy go tłuczek. W momencie gdy tłuczek stanie się martwy, pałkarz przestaje być uderzonym pałkarzem.

* Uderzony pałkarz nie może ożywić tłuczka.
* Uderzony pałkarz musi upuścić wszelkie posiadane tłuczki.
    * Zawodnik nie może podać, poturlać lub kopnąć piłki, chyba że kończy naturalny ruch (patrz \myref{5.6.2}).
    * Niewypuszczenie tłuczka jest naruszeniem zasad uderzonego pałkarza.
* Uderzony pałkarz musi próbować złapać tłuczek, którym został uderzony lub od razu rozpocząć procedurę zbicia.
    * Pałkarz może podbić tłuczek próbując go złapać.
    * Po pierwszym uderzeniu, wszelkie próby zmiany kierunku lotu tłuczka, w sposób inny niż próbowanie go złapać, popełnione przez uderzonego pałkarza są naruszeniem zasad uderzonego pałkarza.
* Jeśli uderzony pałkarz zrobi cokolwiek innego niż akcje określone w punktach A-C, to jest on karany zgodnie z zasadami dla zbitego zawodnika.
* Jeśli uderzony pałkarz złapie tłuczek zanim stanie się on martwy, to pałkarz ten nie jest zbity.
    * Uderzony pałkarz musi złapać wszystkie tłuczki, ożywione przez przeciwników, które w niego uderzyły, aby nie być zbitym.
* Uderzony pałkarz, który nie złapie tłuczka zanim ten stanie się martwy, jest zbity i~musi natychmiast rozpocząć procedurę zbicia.


\bluecard{Naruszenie zasad uderzonego pałkarza}

## Trzeci tłuczek i immunitet

### Trzeci tłuczek
Kiedy jedna drużyna posiada dwa tłuczki, a pozostały tłuczek leży martwy na ziemi, ten wolny tłuczek staje się trzecim tłuczkiem.

* Piłka pozostaje trzecim tłuczkiem dopóki nie zdarzy się jedno z poniższych:
    * Posiadająca drużyna spróbuje zbić przeciwnika.
    * Posiadająca drużyna straci tłuczek przez bezpośrednią akcję przeciwnika.
    * Drużyna bez tłuczka wejdzie w posiadanie dowolnego tłuczka.
* Zawodnicy posiadającej drużyny nie mogą popełnić przeszkodzenia w zdobyciu trzeciego tłuczka.
    * Przeszkodzenie w zdobyciu trzeciego tłuczka następuje gdy:
        * Zawodnik drużyny posiadającej weźmie lub przesunie trzeci tłuczek.
        * Zawodnik drużyny posiadającej uniemożliwia lub opóźnia przeciwnikom dojście do trzeciego tłuczka, celowo lub wielokrotnie wchodząc im w drogę.
    * Dwa tłuczki przekazane drugiej drużynie za przeszkodzenia w zdobyciu trzeciego tłuczka są wybierane przez sędziego, ale powinny zawierać trzeci tłuczek.
    * Gra musi zostać zatrzymana w celu ukarania za przeszkadzanie w zdobyciu trzeciego tłuczka.
        * Sędziowie mogą opóźnić zatrzymanie gry na bazie przywileju korzyści lub opóźnionej kary.
  


\penaltyd{Powrót do pętli, strata kafla i strata dwóch tłuczków}{Przeszkadzanie w zdobyciu trzeciego tłuczka}

### Zgłaszanie immunitetu
Kiedy mamy sytuację z trzecim tłuczkiem, pałkarz drużyny bez tłuczków może podnieść rękę ponad ramię, pięść zamknięta, aby zgłosić immunitet od bycia zbitym przez żywe tłuczki.

* Niewłaściwe jest zgłoszenie immunitetu, gdy przeciwnik ma dwa tłuczki, lecz:
    * Pozostały tłuczek jest nadal żywy.
    * Trzeci tłuczek był wypuszczony przez zgłaszającego zawodnika bez próby zbicia przeciwnika.
    * Obaj pałkarze w drużynie zgłaszają immunitet.
        * Jeśli tak się stanie, to jeden z pałkarzy musi opuścić rękę, aby uniknąć kary. Jeśli żaden nie opuści ręki to karany jest tylko jeden.
* Nielegalne jest zgłoszenie immunitetu jeśli nie ma trzeciego tłuczka, chyba że przeciwna drużyna ma dwa tłuczki, a pozostały jest żywy.
    * Jeśli zgłoszenie immunitetu było niecelowo nielegalne i nie miało wpływu na grę, zawodnik może być ukarany za niewłaściwe zgłoszenie immunitetu.
* Pałkarz nie ma immunitetu od tłuczków, które były ożywione zanim zgłosił immunitet.
* Jeśli pałkarz zacznie ostatni ruch rzutu zanim przeciwnik straci immunitet, to nadal nie będzie on zbity tym tłuczkiem, nawet jeśli stracił immunitet przed uderzeniem.


\penaltyd{Powrót do pętli}{Niewłaściwe zgłoszenie immunitetu}

\bluecard{Nielegalne zgłoszenie immunitetu}

### Ograniczenia immunitetu
Kiedy pałkarz ma immunitet:

* Musi bezpośrednio i od razu iść po trzeci tłuczek.
    * Może podejść do piłki z dowolnej strony.
    * Zrobienie czegokolwiek innego podczas immunitetu jest naruszeniem zasad immunitetu.
    * Pałkarz traci immunitet kiedy zdobędzie posiadanie tłuczka.
        * Pałkarz nadal ma immunitet kiedy schyla się po piłkę, nawet jeśli opuścił przez to rękę.
* Pałkarz nie może pozbyć się immunitetu, chyba że stracił go przez zasadę lub przeciwnicy pozbyli się tłuczka.
    * Pałkarz musi pozbyć się immunitetu jeśli nie próbuje bezpośrednio odzyskać trzeciego tłuczka.
    * Nielegalne pozbycie się immunitetu to naruszenie zasad immunitetu.
* Jeśli stan trzeciego tłuczka ulegnie zmianie, pałkarz traci immunitet i musi opuścić rękę.


\bluecard{Naruszenie zasad immunitetu}

## Naturalny ruch

### Naturalny ruch
Kiedy zawodnik jest zbity lub staje się uderzonym pałkarzem, może dokończyć rozpoczęty, pojedynczy ruch, jeśli nie może go powstrzymać.

### Warunki naturalnego ruchu

* Aby mówić o naturalnym ruchu, muszą zachodzić następujące:
    * Zawodnik wypuszcza posiadaną piłkę jako część pojedynczego ruchu, rozpoczętego przed zbiciem.
        * Wszelkie ruchy rozpoczęte po zbiciu nie mogą być naturalnym ruchem.
    * Zawodnik miał już kontakt z piłką w momencie zbicia.
* Jeśli zawodnik wprawi piłkę w ruch tuż po zbiciu nie łapiąc się w powyższe warunki, to mówimy o naruszeniu naturalnego ruchu.
* Tłuczek wypuszczony przez naturalny ruch jest martwy.
* Dla celów tej zasady, uderzony pałkarz jest traktowany jak zbity zawodnik.


\penaltyd{Strata}{Niecelowe naruszenie naturalnego ruchu}

\yellowcard{Celowe naruszenie naturalnego ruchu}

### Nieaktywny kafel
Kafel wypuszczony w wyniku naturalnego ruchu, po zbiciu, jest nieaktywny.

* Nieaktywny kafel nie może zdobyć gola, nawet jeśli przejdzie przez pętlę.
* Kafel jest nadal żywy i gra ciągnie się dalej.
* Kafel jest aktywowany gdy nastąpi jedno z poniższych:
    * Zostanie dotknięty przez zawodnika z tej samej drużyny, co rzucający, który gra kaflem i nie jest zbity.
    * Wejdzie w posiadanie dowolnego zawodnika.
  
