
\imageh{boisko-linie-20.png}{1.8cm}

\imageh{boisko-wymiary-20.png}{1.8cm}

# Sprzęt i wymiary boiska

## Linie i oznaczenia boiska

### Linie granic
Boisko składa się z czterech granic, które tworzą prostokąt 33m na 60m.

* Linie granic długości 33m to linie końcowe.
* Linie granic długości 60m to linie boczne.
    * Linia boczna najbliższej stołu _scorekeepera_ to ,,linia boczna _scorekeepera_''.
    * Linia boczna najdalej od stołu _scorekeepera_ to ,,linia boczna startowa''.


### Linia środkowa
Linia środkowa łączy środki linii bocznych.

### Linie pól obrońców
Są dwie linie wyznaczające pola obrońców, równoległe do linii końcowych, łączące linie boczne i usytuowane 11 metrów od linii środkowej, po obu jej stronach.

### Linie bramkowe
Są dwie linie bramkowe, równoległe do linii końcowych, łączące linie boczne i usytuowane 16,5 metra od linii środkowej, po obu jej stronach.

### Linia startowa ścigających
Linia startowa ścigających znajduje się 8,25 metra od linii bocznej startowej i mierzy 2 metry po obu stronach linii środkowej, do której jest prostopadła.

### Strefa rozpoczynających
Strefa rozpoczynających jest szeroka na 4 metry, rozciągająca się od linii startowej ścigających, przez linię boczną startową, aż po granicę strefy graczy.

* Jeśli strefa rozpoczynających jest oznaczona na boisku to znaczniki powinny znajdować się wyłącznie przy linii bocznej startowej, poza boiskiem.

### Strefy zmian
Strefa zmian to prostokąt 19m na 2,75m poza boiskiem, przylegający dłuższym bokiem do pola obrońcy drużyny po stronie linii bocznej _scorekeepera_.

### Ławki drużyn
Ławka drużyny to prostokąt 19m na 2,75m przylegający dłuższym bokiem do strefy zmian drużyny i dotykający granicy strefy graczy.

### Strefy kar
Każda drużyna ma strefę kar poza boiskiem.

* Każda strefa kar to kwadrat o boku 5,5 metra, zaczynający się na linii środkowej i ciągnący w stronę ławki drużyny przy linii bocznej _scorekeepera_.


### Pozycje piłek
Na boisku znajdują się cztery pozycje piłek.

* Tłuczek umiejscowiony na środku linii pola obrońcy każdej z drużyn.
* Tłuczek umiejscowiony na przecięciu linii środkowej i linii startowej ścigających.
* Kafel umiejscowiony na środku linii środkowej.  



### Strefa graczy
Strefa graczy to prostokąt, który po środku ma boisko.

* Prostokąt ten ma wymiary 44m na 66m.
* Strefa graczy nie może zawierać żadnych przeszkód ani niebezpiecznego terenu.
    * Żadne elementy turniejowe, np. stół _scorekeepera_, nie mogą być ustawione wewnątrz strefy graczy.
* Podczas gry strefa graczy jest zarezerwowana dla:
    * Zawodników grających drużyn, którzy byli oficjalnie wpisani na listę zawodników.
    * Sędziów przypisanych do danej gry.
    * Organizatorów turnieju, którzy otrzymali uprawnienia (na swoje ryzyko) od sędziego głównego lub dyrektora turnieju.
    * Personel drużyny zgodnie z opisem w \myref{1.1.2}.
* Widzowie nie mogą wchodzić do strefy graczy.


### Oznaczenia boiska
Poszczególne części boiska i otaczającej strefy powinny być oznaczone w jasny sposób. Te oznaczenia zazwyczaj robi się rysując linie lub stawiając znaczniki stożkowe.

* Poniższe muszą być oznaczone:
    * Granice boiska (\myref{2.1.1}).
    * Linia środkowa (\myref{2.1.2}).
    * Linie pól obrońców (\myref{2.1.3}).
    * Linia startowa ścigających (\myref{2.1.5}).
* Poniższe oznaczenia są opcjonalne, ale zalecane:
    * Linie bramkowe (\myref{2.1.4}).
    * Strefa rozpoczynających (\myref{2.1.6}).
    * Ławki drużyn (\myref{2.1.8}).
    * Strefy kar (\myref{2.1.9}).
    * Pozostałe pozycje piłek (\myref{2.1.10}).
    * Strefa graczy (\myref{2.1.11}).
    * Pozycje pętli (\myref{2.2.3}).
        * Te oznaczenia nie mogą wpływać na stabilność pętli.
    
  


## Pętle

### Konstrukcja pętli

* Każda pętla musi się składać ze słupa i okrągłej obręczy na szczycie słupa. Materiał ich wykonania może być dowolny, poza metalem i cementem, i nie może stanowić zagrożenia dla zawodników.
* Pętla może być umieszczona na podstawce, aby stała pionowo.
    * Niezależnie od wysokości podstawki, pętla musi mieć określoną wysokość.
    * Podstawka może zawierać metalowe mocowania, ale nie może być wykonana z metalu lub cementu.
* Pętle muszą samodzielnie stać i wytrzymać grę.
    * Sędziowie muszą odmówić gry na pętlach lub podstawkach, które ich zdaniem są niebezpieczne dla graczy.
  


### Kształt pętli
Każdy zestaw pętli musi mieć obręcze przymocowane na szczycie słupków o trzech różnych wysokościach.

* Wymagane wysokości są mierzone od ziemi do najniższego punktu na zewnętrznej krawędzi obręczy.
    * Niska pętla ma między 89, a 93 centymetry wysokości.
    * Średnia pętla ma między 135, a 139 centymetry wysokości.
    * Wysoka pętla ma między 181, a 185 centymetry wysokości.
* Obręcz musi być zamocowana do szczytu każdego słupa.
    * Wewnętrzna średnica obręczy musi wynosić między 81cm, a 86cm.
  


### Pozycje pętli

* Trzy pętle są umieszczone na linii bramkowej.
    * Najwyższa pętla musi być umieszczona na środku linii bramkowej.
    * Pozostałe dwie pętle umieszczane są na linii bramkowej w odległości 234cm po obu stronach najwyższej pętli.
    * Patrząc na pętle ze środka boiska, mała pętla musi być po lewej stronie, a średnia po prawej stronie.
* Obręcze pętli muszą być ustawione wzdłuż linii bramkowej.


## Piłki

### Kafel
Kafel musi spełniać poniższe:

* Być piłką do siatkówki.
* Mieć między 65cm a 67cm w obwodzie.
* Kafel musi zachowywać okrągły kształt, nie może być w pełni napompowany, ani tak spompowany, aby zawodnik był w stanie złapać wałek pokrycia jedną ręką.


### Tłuczki
Trzy tłuczki muszą spełniać:

* Być okrągłą piłką zrobioną z elastycznego, gumowego lub podobnego tworzywa (np. dodgeball).
* Mieć 22cm w średnicy i 68cm w obwodzie.
* Tłuczki muszą zachowywać okrągły kształt, nie mogą być w pełni napompowane, ani tak spompowane, aby zawodnik był w stanie złapać wałek pokrycia jedną ręką.


### Ogonek zniczowy
Ogonek zniczowy powinien spełniać:

* Być piłką tenisową w skarpecie.
    * Skarpeta musi mieć widoczną długość między 25cm i 30cm.
        * Jeśli skarpeta jest przyczepiona do zewnątrz spodenek (np. rzepem) to maksymalnie 5cm elementu przyczepienia może się liczyć do minimalnej długości skarpety.
* Skarpeta musi być przyczepiona do spodenek znicza lub włożona za spodenki tak, żeby nie wypadała i pozwalała na odłączenie od spodenek przez szukającego.


### Uszkodzone piłki w trakcie gry
Jeśli piłka zostanie uszkodzona w trakcie gry (np. zejdzie z niej powietrze lub pęknie), to sędzia główny musi wstrzymać grę i naprawić lub wymienić piłkę. Należy stosować poniższe:

* Sędzia główny zatrzymuje grę od razu jak tylko piłka zostanie uszkodzona.
* Jeśli piłka została uszkodzona w trakcie lotu, to naprawiona lub wymieniona piłka trafia do zawodnika, który jako ostatni miał tę piłkę w posiadaniu, z wyłączeniem kafla po uznanym golu.
    * Jeśli ten zawodnik spadł z miotły przed zatrzymaniem gry, to piłka jest przekazywana najbliższemu nadającemu się do tego zawodnikowi z tej samej drużyny.
        * Jeśli takiego zawodnika nie ma, to piłka zostaje położona w miejscu gdzie ten zawodnik się znajduje.
* Nie można zdobyć bramki ani kogoś zbić jeśli sędzia stwierdził uszkodzenie piłki przed zbiciem lub golem.
* Jeśli tłuczek zostanie uszkodzony w momencie zbicia, to zbicie się liczy, a tłuczek staje się martwy.
    * Jeśli tłuczek zostanie uszkodzony podczas ostatniego ruchu prowadzącego do jego złapania, to to złapanie się liczy.
* Jeśli ogonek zniczowy zostanie uszkodzony podczas łapania (np. skarpeta przerwie się na pół), to złapanie się liczy jeśli szukający czysto zerwał piłkę.
    * Jeśli ogonek zniczowy został uszkodzony przed złapaniem to złapanie to nie jest dobre.
  


## Miotły

### Przepisy dotyczące mioteł
Każdy zawodnik w grze musi mieć miotłę. Miotła spełnia poniższe:

* Składa się ze sztywnej plastikowej rurki.
    * Ta rurka ma długość między 98cm i 102cm.
    * Ta rurka ma zewnętrzną średnicę między 25mm, a 35mm.
        * Jeśli na końce rurki nałożone są zatyczki, średnica zatyczek może lekko przekroczyć 35mm.
* Nie może mieć drzazg ani ostrych elementów.
    * Jeśli miotła jest pusta w środku, to oba końce muszą zostać zakryte (np. zaklejone).
* Nie może być przyczepiona do ciała, ubrań lub innego sprzętu zawodnika.
* Nie może być wzmocniona dodatkowym materiałem, w tym oklejona taśmą.
    * Taśma wspomagająca chwytanie miotły może pokrywać co najwyżej pojedynczą sekcję do 20cm, mniej więcej w miejscu gdzie zawodnik trzymałby dłoń na miotle.


### Złamane miotły
Jeśli miotła się złamie lub zepsuje podczas gry, sędzia główny musi natychmiast przerwać grę i wymienić miotłę, zanim gra będzie kontynuowana.

* Rozpoczęcie zagrania z zepsutą miotłą, jeśli jest się tego świadomym, jest nielegalne.


\redcard{Świadome rozpoczęcia zagrania z zepsutą miotłą}

### Zapewnianie mioteł
Organizatorzy turnieju muszą zapewnić co najmniej 10 identycznych mioteł obu drużynom. Drużyna może przyjść z własnym zestawem mioteł, o ile nie jest to zabronione przez regulacje wydarzenia, ustalone przed rozpoczęciem wydarzenia.

## Sprzęt zawodników

### Bezpieczeństwo
Zawodnicy nie mogą używać sprzętu lub nosić na sobie czegoś, co stanowi zagrożenie dla nich lub innych zawodników.

* Zawodnicy nie mogą mieć długich lub ostrych paznokci. Czy dane paznokcie są dopuszczalne decyduje sędzia główny. Paznokcie widoczne gdy patrzymy na wewnętrzną część dłoni są uznawane za długie.


\bluecard{Wejście do gry z za długimi lub ostrymi paznokciami}

### Obowiązkowy sprzęt
Podczas gry zawodnicy muszą mieć na sobie poniższe:

* Kolorową opaskę, która musi być widoczna na czole, określającą pozycję zawodnika.
* Koszulkę.
    * Koszulki zawodników z jednej drużyny muszą być tego samego koloru i jasno odróżnialne od koszulek przeciwnej drużyny.
    * Głównym kolorem koszulki nie może być żółty lub złoty.
    * Koszulka nie może mieć głównie pionowych biało-czarnych pasów.
* Spodenki lub spódniczka.
    * Główny kolor najbardziej zewnętrznego ubrania nie może być żółty lub złoty.
    * Trzeba mieć bieliznę pod spodenkami lub spódniczką.
* Buty lub korki.
    * Korki nie mogą być ostre.
    * Korki nie mogą być z metalu lub zakończone metalem.
* Ochraniacz na zęby, który spełnia:
    * Posiada część międzyzębową (occlusal).
    * Posiada część przednią, chroniącą zęby (labial).
    * Pokrywa tylne zęby odpowiednią grubością.
  


\bluecard{Wejście na boisko bez wymaganego sprzętu}

\bluecard{Celowe pozbycie się wymaganego sprzętu w trakcie gry}

### Wymagania opasek
Opaski oznaczające pozycje zawodników muszą spełniać poniższe:

* Kolor opaski musi być wystarczająco rozróżnialny, żeby jednoznacznie określić pozycję gracza.
* Opaska musi być łatwo widoczna z pewnego dystansu i widoczna spośród włosów lub innego sprzętu zawodnika.
* Czapki lub inne nakrycia głowy nie mogą stanowić opaski.
    * Opaska musi być noszona na nakryciu głowy, a kolor nakrycia musi być wyraźnie różny od koloru opaski.
    * Nakrycie głowy, które przypomina opaskę i jest koloru opaski, może być użyte jako opaska.
        * Właściwa opaska nie może być noszona na takim nakryciu głowy.
* Jeśli zawodnik zgubi opaskę w trakcie gry, może kontynuować grę bez niej. Kiedy nastąpi dowolne z poniższych to musi założyć z powrotem opaskę.
    * Zostanie zbity.
    * Gra zostanie wstrzymana.
    * Zdobyto bramkę.
        * Szukający i pałkarze nie muszą poprawiać opaski kiedy zdobyto bramkę.
* Jeśli sędzia uzna opaskę zawodnika za niedopuszczalną, z dowolnego powodu, to musi on natychmiast naprawić sytuację.
    * Jeśli z jakiegoś powodu nie jest to możliwe, stosowana jest procedura przypadkowego naruszenia sprzętu (patrz \myref{2.5.7}).
  


\penaltyd{Powrót do pętli}{Nie poprawienie opaski po jej zgubieniu}

### Numery na koszulkach
Każdy zawodnik musi mieć z tyłu na koszulce liczbę z zakresu 0 do 99 włącznie. Numer zawodnika musi być jasno widoczny.

* Numer nie może mieć więcej jak dwie cyfry, włączając w to poprzedzające zera.
* Żadnych dwóch zawodników z jednej drużyny nie może mieć takiego samego numeru.
    * Poprzedzające zera są pomijane przy określaniu numeru zawodnika.
    * Jeśli drużyna zostanie ukarana za posiadanie dwóch zawodników o tym samym numerze, _speaking captain_ musi wyznaczyć zawodnika, który zmieni swój numer.
        * Wyznaczony gracz, nie może brać udziału w grze dopóki na jego plecach nie wyznaczony zostanie nowy numer i numer ten zostanie przekazany _scorekeeperowi_.
* Jeśli numer zawodnika dozna usterki podczas gry, tak że nie da się go rozpoznać:
    * Gra nie jest wstrzymana.
    * Sędzia informuje zawodnika o usterce.
    * Zawodnik musi naprawić numer podczas najbliższego wstrzymania gry lub zejściem z boiska na zmianę.
        * Jeśli gra jest wstrzymana, a numeru nie można naprawić szybko, zawodnik musi zostać zmieniony podczas tej przerwy.
        * Jeśli sytuację można naprawić wyłącznie nadając zawodnikowi nowy numer, to numer ten musi zostać zgłoszony _scorekeeperowi_.
* Żaden zawodnik nie może wejść do gry bez legalnego i czytelnego numeru na plecach.


\bluecard{Wejście do gry bez legalnego i czytelnego numeru na plecach}

\bluecard{(_Speaking captain_) Posiadanie dwóch graczy o tym samym numerze w strefie graczy}

### Dodatkowy sprzęt
Poniższe elementy określone są jako dodatkowy sprzęt i mają pewne ograniczenia.

* Ochraniacze.
    * Maksymalna grubość wynosi 2,5cm.
    * Musi przechodzić test ,,pukania'' -- jeśli sędzia zapuka knykciem w ochraniacz, nie powinno być żadnego dźwięku.
    * Musi zginać się łatwo przy minimalnej ilości siły.
* Ortezy -- muszą spełniać wymagania dla ochraniaczy.
    * Orteza może zawierać twarde elementy, ale muszą one być pokryte i przechodzić test "pukania".
    * Jeśli twarde elementy zostaną odsłonięte podczas gry, zawodnik musi opuścić boisko i naprawić problem (patrz \myref{2.5.7})
    * Sędziowie mogą zabronić ortez, które ich zdaniem będą stanowić zagrożenie dla osób na boisku.
* Wspomagacze atletyczne (np. na miejsca intymne) są dozwolone.
* Okulary -- gracze mogą nosić okulary.
    * Okulary nie mogą być ze szkła, chyba że noszone są pod goglami.
    * Gogle z metalu, np. jak do lacrosse, nie są dozwolone.
* Rękawice -- muszą spełniać wymagania dla ochraniaczy.
* Nakrycie głowy -- czapki z poziomy pasami w kolorze dowolnej opaski są zabronione, nawet jeśli na czapce byłaby opaska.
* Dodatkowy sprzęt na ramieniu -- tylko rękawy, rękawice i ortezy mogą być noszone na przedramieniu.
* Specjalistyczny sprzęt -- osoby leczące kontuzje, potrzebujące specjalistycznego sprzętu muszą dostać pozwolenie aby go używać od zarządców ligi przed turniejem.
* Każdy inny sprzęt musi być zaakceptowany przez sędziego głównego przed meczem. Sprzęt, który zostanie uznany przez sędziego za niebezpieczny lub nie fair dla jednej z drużyn, będzie niedopuszczony.


\bluecard{Nielegalne użycie dodatkowego sprzętu w grze}

### Dopuszczanie dodatkowego sprzętu
Ochraniacze, ortezy i specjalistyczny sprzęt muszą być zaprezentowane do akceptacji sędziemu głównemu lub wyznaczonemu sędziemu przed każdą grą, niezależnie od tego czy było przeprowadzane sprawdzanie sprzętu.

\redcard{Używanie zabronionego sprzętu}

### Przypadkowe naruszenie zasad sprzętu
Jeśli podczas gry sprzęt zawodnika, który był legalny ulegnie zmianie stanu na nielegalny:

* Gra nie jest wstrzymywana, chyba że sędzia stwierdzi, że naruszenie sprzętu stwarza zagrożenie dla zawodników.
* Zawodnik musi opuścić boisko i poprawić naruszenie od razu. Może zmienić się na ten czas z zawodnikiem rezerwowym.
    * Zawodnicy nie muszą opuszczać boiska by naprawić zepsutą miotłę.
* Zawodnik, który opuści boisko nie może wrócić dopóki nie poprawi naruszenia sprzętu.
    * Obowiązkowy sprzęt musi zostać wymieniony lub naprawiony.
        * Jeśli nie ma zamienników dla miotły lub opaski, sędzia główny wstrzymuje grę aż odpowiedni sprzęt zostanie zapewniony.
* Jeśli zawodnik nie opuści boiska będąc poinformowanym przez sędziego o naruszeniu sprzętu lub wejdzie na boisko bez poprawienia naruszenia, musi zostać ukarany za ignorowanie polecenia sędziego.


\yellowcard{Ignorowanie polecenia sędziego}

### Ograniczenia sprzętu specyficzne dla lokalizacji
Organizatorzy turnieju mogą wyłączyć z użycia nieobowiązkowy sprzęt, aby zadowolić wymagania lokalizacji.

\redcard{Używanie sprzętu zakazanego przez organizatorów turnieju}

### Celowe modyfikowanie sprzętu
Nielegalne jest celowe modyfikowanie sprzętu, włączając w to piłki i pętle, w celu zdobycia przewagi nad innymi zawodnikami.

\redcard{Nielegalne celowe modyfikowane sprzętu}

### Zakazany sprzęt
Poniższe są zakazane i nie mogą być noszone przez zawodników w grze:

* Urządzenia nagrywające dźwięk i wideo.
* Biżuteria
    * Plastikowe substytuty kolczyków niewystające poza skórę są dozwolone.
    * Zawodnicy ze znacząco rozciągniętymi przekłuciami mogą użyć twardych plastikowych wypełniaczy, które nie wystają poza skórę i w pełni pokrywają przekłucie.
    * Jeśli biżuteria zawodnika nie wpłynęła na grę, zawodnik otrzymuje karę za noszenie zabronionej biżuterii zamiast za noszenie zakazanego sprzętu.
* Substancje ułatwiające łapanie, które mogą zostać przeniesione na piłkę.

\penaltyd{Usunięcie}{Noszenie zakazanej biżuterii}
\redcard{Noszenie zakazanego sprzętu}

