# Zdobywanie punktów

## Zdobywanie bramek

### Dobry gol
Drużyna otrzymuje 10 punktów jeśli kafel przejdzie przez pętlę przeciwnika w całości, niezależnie od tego kto wprawił go w ruch, oraz gol zostanie potwierdzony przez sędziego.

* Poniższe warunki muszą być spełnione, aby uznać gol za dobry:
    * Cały kafel przeszedł przez jedną z pętli.
        * Można zdobyć bramkę z obu stron pętli.
    * Kafel nie był martwy.
    * Kafel nie był nieaktywny (patrz \myref{5.6.3}).
    * Gol nie nastąpił po faulu skutkującym kartką, popełnionym przez zawodnika drużyny atakującej, zanim zawodnik ten został ukarany.
    * Gol nie nastąpił po faulu skutkującym stratą piłki, popełnionym przez zawodnika drużyny atakującej, zanim piłka została przekazana.
    * Zawodnik strzelający gola nie popełnił faulu skutkującego powrotem do pętli, kartką lub usunięciem z boiska tuż przed otrzymaniem kafla lub w trakcie posiadania żywego kafla.
    * Pętla nie była przewrócona lub zniszczona (patrz \myref{4.3.1}).
* Kafel staje się martwy w momencie zdobycia dobrego gola.
* Sędzia główny musi potwierdzić dobry gol jednym długim gwizdkiem i podniesieniem obu rąk.
* Dobre gole zdobyte po poprawnym złapaniu znicza nie mogą być zaliczone (patrz \myref{4.4.3}).


### _Goaltending_

* Zagranie określone jest terminem _goaltending_ i liczy się jakby kafel przeszedł przez pętlę, jeśli zachodzi jedno z poniższych:
    * Zawodnik w swoim polu obrońcy, który nie jest obrońcą, dotyka kafla częścią siebie lub sprzętu przekładając ją przez pętlę od strony gdzie kafel wyleciałby z pętli.
    * Zawodnik w swoim polu obrońcy, który nie jest obrońcą, dotyka kafla częścią siebie lub sprzętu zasłaniając pętlę ze strony gdzie kafel wyleciałby z niej, ale nie przekładając tej części przez pętlę.
* Pałkarz lub szukający, który celowo popełnia _goaltending_ musi zostać ukarany.


\redcard{Celowy _goaltending_ pałkarza lub szukającego}

## Restartowanie po golu

### Martwy kafel
Po zdobyciu gola, zanim gra kaflem jest zrestartowana, kafel jest martwy.

* Dowolny ścigający z drużyny, która przed chwilą się broniła, może podać martwy kafel do swojego obrońcy, znajdującego się w swoim polu obrońcy, ale nie może z kaflem zrobić nic innego.
    * Rezerwowi mogą podać w ten sam sposób kafel do obrońcy, ale nie mogą opuścić strefy zmian lub ławki drużyny.
* Zawodnicy poprzednio atakującej drużyny nie mogą dotknąć kafla, chyba że obrońca poprzednio broniącej się drużyny o niego poprosi.
    * Poprzednio atakująca drużyna może odmówić podania kafla.
* Zawodnicy nie mogą być ukarani za grę jakby kafel był żywy przed potwierdzeniem bramki przez sędziego.
    * Ta zasada nie będzie brana pod uwagę jeśli sędzia stwierdzi, że zawodnik miał na celu opóźnienie restartu gry kaflowej.
* Poprzednio broniący się obrońca może poprosić sędziego o podanie kafla.
* Jeśli kara skutkuje stratą martwego kafla na rzecz poprzednio atakującej drużyny, to kafel stanie się żywy w momencie zrestartowania gry po przekazaniu kafla.


\bluecard{Celowa, nielegalna interakcja z martwym kaflem}

### Restartowanie obrońcy
Jeśli obrońca drużyny, która przed chwilą się broniła, jest pierwszą osobą posiadającą martwego kafla na swojej połowie, kafel staje się żywy, a gra kaflowa została zrestartowana.

* Jeśli ktokolwiek inny posiada kafla pierwszy, obrońca musi rozpocząć grę ze swojego pola obrońcy.
* Sędzia główny musi zagwizdać krótko w momencie kiedy gra jest zrestartowana przez posiadanie kafla przez obrońcę.


## Zepsute lub przewrócone pętle

### Zdobywanie bramki przez zepsutą pętlę
Nie można zdobyć bramki przez pętlę, która jest przewrócona lub zepsuta.

* Jeśli pętla jest w trakcie psucia się lub przewracania kiedy przeleci przez nią kafel, to gol jest zaliczony.
    * Przewracająca się pętla przewróciła się w pełni jeśli obręcz dotknęła ziemi lub przestała się przewracać ale jest przekrzywiona.
* Jeśli obręcz się obróci i nie jest w linii z linią pętli, to nadal można przez nią zdobyć gola.
    * Obręcze powinny być obrócone do poprawnej pozycji, gdy gra odsunie się od pętli.
* Pętla jest zepsuta, gdy słup lub obręcz pęknie lub obręcz spadnie ze słupa.
* Jeśli sędzia stwierdzi, że pętla jest zepsuta może to ogłosić.
* Pętla musi być naprawiona i ustawiona w poprawnej pozycji zanim będzie można zdobyć przez nią gola.


### Procedura zepsutej pętli
Kiedy pętla się zepsuje, gra jest kontynuowana.

* Jeśli pętla się zespuje oraz występuje jedno z poniższych, gra musi zostać zatrzymana.
    * Zepsuta pętla stanowi zagrożenie dla zawodników.
    * Zepsuta pętla potrzebuje dodatkowych części lub potrzeba dużej ilości czasu aby ją naprawić, a jest to pętla po stronie atakującej drużyny.
        * Sędzia główny może poczekać na spowolnienie gry, aby zatrzymać grę.
    * Wszystkie trzy pętlę ulegną zepsuciu.
* Wszelkie popsute pętle muszą być naprawione podczas wstrzymania gry.
* Jeśli gra nie będzie wstrzymana, pętla musi zostać naprawiona kiedy gra się odsunie w inną część boiska.
* Zawodnik z kaflem, który nie przekroczył połowy boiska i nie jest atakowany, może poprosić sędziego o wstrzymanie gry w celu poprawienia pętli przeciwnika.


### Psucie i poprawianie pętli

* Zawodnicy nie mogą poprawiać pętli przeciwnika.
* Zawodnicy nie mogą lekkomyślnie lub wielokrotnie psuć pętli.
    * Ta zasada nie jest brana pod uwagę w poniższych sytuacjach:
        * Pętla została popsuta rzuconą piłką.
        * Atakujący zawodnik psuje pętlę w trakcie próby zdobycia bramki, kiedy przeciwnik próbuje go powstrzymać.
        * Zawodnik psuje pętlę w wyniku starcia z przeciwnikiem.
    * Jeśli zawodnik nielegalnie zepsuje pętlę zdobywając bramkę, to gol jest zaliczony, a następnie dana jest kara.
* Zawodnik nie może celowo psuć pętli.
* Zawodnik nie może przesunąć lub zmodyfikować pętli, aby wpłynąć na to czy przeleci przez nią kafel.


\bluecard{Nielegalne poprawianie pętli przeciwnika}

\bluecard{Niecelowe, wielokrotne psucie pętli}

\yellowcard{Lekkomyślne psucie pętli}

\redcard{Celowe psucie pętli}

\redcard{Przesuwanie lub modyfikowanie pętli, aby wpłynąć na to czy przeleci przez nią kafel}

## Złapanie znicza

### Złapanie znicza
Kiedy szukający złapie znicz i to złapanie zostanie potwierdzone jako dobre złapanie, jego drużyna dostaje 30 punktów oraz dany etap gry zostaje zakończony.

* Złapanie znicza jest potwierdzone jeśli zachodzą wszystkie poniżej:
    * Szukający oderwał ogonek zniczowy od znicza i był jedyną osobą go posiadającą w chwili oderwania.
    * Ogonek zniczowy był poprawnie przymocowany do spodenek znicza przed złapaniem.
    * Znicz nie był _down_ w czasie złapania (patrz \myref{8.4.1}).
    * Łapiący szukający nie popełnił faulu, który skutkuje powrotem do pętli, otrzymaniem kartki lub usunięciem z boiska, tuż przed lub w trakcie złapania.
    * Złapanie nie miało miejsca między faulem skutkującym otrzymaniem kartki popełnionym przez członka drużyny łapiącej oraz zatrzymaniem gry, kiedy osoba ta została ukarana.
    * Żaden sędzia ani zawodnik drużyny łapiącej nie wpadł na znicza w taki sposób, że ułatwiłoby to złapanie.
        * Jeśli wpadnięcie było legalną akcją szukającego opisaną w \ref{6.3.1}.A. \nameref{6.3.1} to powinno być zignorowane.
    * Szukający nie był zbity w momencie złapania.
    * Obaj szukający nie złapali znicza w tym samym momencie.
    * Gra nie była wstrzymana w momencie złapania.
  


### Sygnalizowanie dobrego złapania

* Jeśli sędzia główny lub sędzia zniczowy uważa, że złapanie mogło być dobre, gra musi zostać wstrzymana.
* Jeśli złapanie jest potwierdzone, łapiąca drużyna otrzymuje 30 punktów, a sędzia główny kończy etap gry.


### Zagrania w bardzo krótkim czasie

* Kiedy poprawne złapanie znicza i albo faul popełniony przez łapiącą drużynę albo dobry gol, zdobyty przez dowolną z drużyn, wystąpią w krótkim czasie jeden po drugim, to sędzia główny musi określić co zdarzyło się najpierw, w oparciu o dostępne informacje.
    * Tylko słowa sędziów mogą być dopuszczone jako informacje.
    * Jeśli gol był dobry, ale nastąpił po poprawnym złapaniu znicza, to nie może być zaliczony.
    * Jeśli w drugiej dogrywce dobry gol nastąpił przed poprawnym złapaniem, to złapanie nie może być zaliczone.
    * Jeśli poprawne złapanie odbyło się przed faulem, to musi się ono liczyć.
    * Jeśli nie ma żadnych informacji, i tylko wtedy, sędzia główny może określić zdarzenia jako jednoczesne.
        * Jeśli faul negujący złapanie i poprawne złapanie występują jednocześnie, to złapanie nie może być zaliczone.
        * Jeśli dobry gol i poprawne złapanie występują jednocześnie, to oba muszą być zaliczone.
            * Jeśli zdarzy się to w drugiej dogrywce, to wygrywa drużyna, która złapała znicz.
      
    
  


### Odrzucenie złapania znicza
W nielicznych sytuacjach, drużyna może odrzucić swoje poprawne złapanie.

* Nie można odrzucić złapania, chyba że nastąpiło jedno z poniższych:
    * Złapanie nastąpiło między zdobyciem bramki, a potwierdzeniem gola przez sędziego.
    * Złapanie nastąpiło po określeniu przez sędziego, że gol był dobry lub niedobry i przed oficjalną zmianą decyzji zgodnie z \myref{10.2.4}.
* Nie można odrzucić złapania, chyba że zmiana wyniku decyduje o zakończeniu etapu gry remisem.
* Jeśli odrzucono złapanie, gra jest wznawiana tak jakby złapanie nie było poprawne.

