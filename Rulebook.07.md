# Granice i piłki

## Używanie piłek

### Użycie piłki
Zawodnicy mogą posiadać, dotykać, kopać, rzucać lub inaczej używać piłek związanych z ich pozycją.

* Zawodnik posiada piłkę, jeśli jest jedyną osobą mającą pełną kontrolę nad tą piłką. Taka sytuacja ma również miejsce, kiedy zawodnik jako jedyny ma kontakt z piłką podczas kopnięcia.
    * Wybicie piłki z rąk przeciwnika lub z powietrza nie jest uważane jako posiadanie.
        * Wybicie piłki leżącej na ziemi jest uważane jako posiadanie.
* Zawodnicy mogą posiadać, dotykać, kopać, rzucać lub inaczej używać tylko jednej piłki związanej z ich pozycją naraz.
    * Pałkarz może przez moment posiadać dwa tłuczki jeśli łapie żywy tłuczek rzucony przez przeciwnika.
        * W tym przypadku pałkarz musi od razu upuścić jeden z tłuczków, aby uniknąć kary.
* Zawodnicy nie mogą używać piłki związanej z ich pozycją w sposób udający piłkę związaną z inną pozycją.
* Zawodnicy nie mogą celowo używać piłki związanej z pozycją do kontaktu ze zniczem.


\bluecard{Nielegalne użycie piłki swojej pozycji}

\yellowcard{Celowe użycie piłki w celu nielegalnej interakcji ze zniczem}

### Interakcje z piłkami innych pozycji
Zawodnicy nie mogą posiadać, dotykać, kopać, rzucać lub inaczej używać piłek nie związanych z ich pozycją. Należy przestrzegać poniższych:

* Każdy zawodnik w grze, który nie gra kaflem, musi dołożyć wszelkich starań, aby uniknąć kontaktu z wprawionym w ruch kaflem.
    * Zawodnik przewinił jeśli miał uniknąć kafla, a kafel go uderzył.
        * Jest to pomniejsze przewinienie jeśli zawodnik próbował uniknąć, ale mu się nie udało i nie wpłynęło to szczególnie na grę.
        * Celowe wejście na ścieżkę kafla lub nie usunięcie się z niej jest interakcją z piłką innej pozycji.
        * Jeśli zawodnik niecelowo nie usunął się z drogi kafla, który zdobyłby bramkę, to zawodnik musi być ukarany za nielegalne niecelowe zablokowanie kafla przed zdobyciem bramki.
    * Pałkarz na drodze kafla może próbować go zbić rzuconym tłuczkiem, ale jeśli zostanie uderzony to nadal podlega karze.
    * Zawodnik nieświadomy nadchodzącego kafla nie będzie ukarany za nieuniknięcie go, chyba że podjął celowe akcje, aby nie być świadomym.
        * Jeśli zawodnik podjął celowe akcje, aby nie być świadomym nadchodzącego kafla, to jego interakcja z nim określana jest jako zamierzona.
    * Jeśli zawodnik nie miał czasu na usunięcie się z drogi kafla, to nie będzie karany za nieuniknięcie go.
* Każdy zawodnik w grze, który nie gra tłuczkami, może pozwolić aby żywy tłuczek go uderzył, jeśli był rzucony przez przeciwnika.
    * Zawodnik może zostać uderzony tłuczkiem w dowolną część ciała, ale nie może nadać mu swoim ciałem dodatkowego pędu.
        * Ta zasada nie zabrania zawodnikom grającym kaflem, aby użyć go do odbicia żywego tłuczka.
        * Jeśli zawodnik wielokrotnie nielegalnie odbija tłuczki to nie można użyć zasady ,,nie ma szkody, nie ma faulu''.
        * Zamiast kary za interakcję z piłką innej pozycji, dawana jest kara za nielegalne odbicie tłuczka.
* Jeśli sędzia stwierdzi, że zawodnik nie był wystarczająco świadomy, że tłuczek był martwy lub ożywiony przez zawodnika tej samej drużyny i zagranie po za tym było poprawne, to nie ma kary.
* Zawodnicy mogą legalnie posiadać martwy kafel w celu zwrócenia go do poprzednio broniącego obrońcy po bramce (patrz \myref{4.2.1}).
* Jakakolwiek inna zamierzona interakcja z piłką niezwiązaną z pozycją zawodnika to interakcja z piłką innej pozycji.
* Niezamierzone i nielegalne działanie na piłce niezwiązanej z pozycją zawodnika, które znacząco wpłynęło na jej pozycję lub trajektorię to przypadkowa interakcja z piłką innej pozycji.
* Celowe zablokowanie bramki przez popełnienie interakcji z piłką innej pozycji to celowe nielegalne blokowanie bramki.


\penaltyd{Powrót do pętli}{Pomniejsze nieuniknięcie kafla}

\penaltyd{Strata}{Przypadkowa interakcja z piłką innej pozycji}

\bluecard{Nieuniknięcie kafla}

\bluecard{Nielegalne odbicie tłuczka}

\yellowcard{Interakcja z piłką innej pozycji}

\yellowcard{Nielegalne, niezamierzone blokowanie kafla przed zdobyciem gola}

\redcard{Celowe, nielegalne blokowanie bramki}

### Interakcja z rezerwowymi lub zbitymi zawodnikami
Zawodnicy rezerwowi oraz zbici zawodnicy muszą dołożyć wszelkich starań, co ocenia sędzia, aby nie wejść w interakcję z żadną piłką.

\bluecard{Nie dołożenie wszelkich starań aby uniknąć piłki}

\redcard{Celowe, nielegalne blokowanie bramki}

### Tłuczek kontra kafel

* Zawodnicy nie mogą używać piłki swojej pozycji, aby wchodzić w interakcję z piłką innej pozycji, z poniższymi wyjątkami:
    * Pałkarze mogą rzucić lub kopnąć tłuczek w żywy kafel.
    * Zawodnicy grający kaflem mogą użyć trzymany w ręku kafel, aby odbić tłuczek ożywiony przez przeciwnika.
        * Jeśli sędzia stwierdzi, że zawodnik nie był wystarczająco świadomy, że tłuczek był martwy lub ożywiony przez zawodnika tej samej drużyny i zagranie po za tym było poprawne, to nie ma kary.
* Każda celowa, nielegalna interakcja z piłką innej pozycji przy pomocy trzymanej piłki jest nielegalną interakcją z piłką innej pozycji.
* Niecelowe, nielegalne działanie na piłkę innej pozycji przy pomocy trzymanej piłki, tak że znacząco zmieni się jej położenie lub trajektoria, to przypadkowa interakcja z piłką innej pozycji.


\penaltyd{Strata}{Przypadkowa interakcja z piłką innej pozycji}

\yellowcard{Interakcja z piłką innej pozycji}

### Kopanie

* Zawodnicy mogą kopać każdą piłkę, poza ogonem zniczowym, którą mogą legalnie posiadać.
* Jeśli zawodnik kopnął piłkę, nie może zrobić tego ponownie dopóki ktokolwiek nie podniesie tej piłki.
    * Kopnięcia chronionego obrońcy są ignorowane przy tej zasadzie.
  


\bluecard{Nielegalne drugie kopnięcie}

## Pole obrońcy

### Wewnątrz pola obrońcy
Zawodnik, którego dowolna część ciała znajduje się za lub na linii obrońcy, jest w polu obrońcy.

### Dodatkowe przywileje obrońcy
Obrońca w swoim polu obrońcy, poza sytuacją opisaną w punkcie B, jest chronionym obrońcą.

* Chroniony obrońca ma następujące przywileje:
    * Chroniony obrońca może kopnąć kafel dowolną ilość razy w swoim polu obrońcy.
    * Kiedy chroniony obrońca posiada kafla, przeciwnicy nie mogą wejść z nim w kontakt lub próbować zabrać mu kafla (patrz \myref{6.1.1}).
        * Samodzielne posiadanie kafla musi nastąpić zanim immunitet od wymienionych akcji wejdzie w życie.
    * Chroniony obrońca ma immunitet od bycia zbitym przez żywe tłuczki.
        * Nie ma kary dla pałkarzy za rzucanie w zawodników z immunitetem.
    * Jeśli chroniony obrońca broni bramki i w związku z tym kafel wyleci poza granice boiska, obrońca dostaje go w posiadanie, a nie drużyna przeciwna (patrz \myref{7.5.5}).
* Kiedy dowolny zawodnik z drużyny obrońcy posiada kafel poza polem obrońcy:
    * Obrońca traci wymienione powyżej przywileje.
    * Przywileje mogą być ponownie zdobyte kiedy skończy się _drive_ drużyny obrońcy.
  


## Atak, obrona i _drive'y_

### _Drive'y_

* Drużyna rozpoczyna _drive_ kiedy zajdzie jedno z poniższych:
    * Zawodnik tej drużyny jest pierwszą osobą, która posiadła kafel po rozpoczęciu etapu gry.
    * Zawodnik tej drużyny przejmuje kafel podczas _drive'u_ drużyny przeciwnej, kończąc w ten sposób jej _drive_.
    * Zawodnik tej drużyny ożywia kafel po potwierdzonym golu.
* _Drive_ drużyny kończy się kiedy nastąpi jedno z poniższych:
    * Drużyna przeciwna przejmie kafel, rozpoczynając tym swój _drive_.
    * Etap gry zostanie zakończony.
    * Jedna z drużyn zdobywa gola.
  


### Atak i obrona

* Kiedy dla danej drużyny trwa _drive_, to jest to atakująca drużyna.
    * Drużyna przeciwna jest broniącą się drużyną.
  


## Tempo gry

### Opóźnianie gry
Opóźnianie gry jest zdefiniowane jako próba zatrzymania lub znacznego spowolnienia gry kaflem. Decyzja czy coś jest opóźnianiem gry należy do sędziego głównego, uwzględniając poniższe:

* Pałkarze mogą bronić leżący kafel przed przejęciem przez przeciwnika. Natomiast, jeśli ścigający nie próbują go zdobyć, a pałkarze go bronią, to jest to opóźnianie gry.
* Opóźnienie przez obrońcę:
    * Chroniony obrońca musi bezpośrednio i od razu wyprowadzić kafel z pola obrońcy, spróbować podać lub upuścić kafel na ziemię.
    * Po golu, obrońca uprzednio broniącej się drużyny nie może zmienić się z zawodnikiem rezerwowym zanim nie ożywi kafla.
* Zawodnik z kaflem musi iść do przodu (wzdłuż boiska) w tempie conajmniej normalnego chodu, dopóki nie przekroczy połowy boiska.
    * Jeśli zawodnik nie porusza się prostopadle do linii połowy boiska, to musi iść na tyle szybko jakby szedł prostopadle do linii boiska w tempie conajmniej normalnego chodu.
    * Jeśli zawodnik jest zatrzymany przez przeciwnika, może na chwilę przerwać ruch do przodu, ale musi w jasny sposób próbować znaleźć sposób by przejść przeciwnika.
        * Zawodnik z kaflem jest "zablokowany przez broniącego przeciwnika" jeśli ten przeciwnik jest między zawodnikiem, a swoją linią końcową oraz:
            * Przeciwnik jest obrońcą lub ścigającym w odległości conajwyżej 2m od zawodnika.
            * Przeciwnik jest pałkarzem w odległości conajwyżej 4m od zawodnika.
* Gra na zwłokę:
    * Za każdym _drive_'em, zawodnicy grający kaflem atakującej drużyny muszą działać z zamiarem strzelenia bramki. Zawodnicy w posiadaniu kafla nie mogą działać z zamiarem gry na czas, z jakiegokolwiek powodu.
* Sędzia główny może dać ostrzeżenie jeśli stwierdzi, że drużyna zaczyna opóźniać grę.
    * Drużyna musi natychmiast zareagować, żeby uniknąć kary za opóźnianie gry. Sędzia moża dać ostrzeżenie wielokrotnie, jeśli uzna to za stosowane.
    * Sędzia nie musi dać ostrzeżenia przed ukaraniem za opóźnianie gry.
  


\bluecard{Opóźnianie gry} %TODO check if blue implies quaffle turnover

### Resetowanie kafla
Drużyny są częściowo ograniczone w cofaniu kafla w stronę swoich pętli.

* Każda drużyna ma dwie ograniczające linie podczas swoich _drive_'ów, działające po całej szerokości boiska.
    * Linia pola obrońcy danej drużyny.
    * Linia połowy boiska.
* Jeśli atakujący zawodnik cofnie kafel przez jedną z tych linii, z dowolnego powodu, popełni reset, poza następującymi wyjątkami:
    * Jeśli przeciwnik odbije kafel, po lub w trakcie nadawania mu pędu, zanim ten kafel przejdzie przez ograniczającą linię, to nie będzie to resetem.
        * Włączamy w to odbicie kafla tłuczkiem.
    * Jeśli przeciwnik zmusi zawodnika z kaflem do cofnięcia się przez ograniczającą linię poprzez kontakt fizyczny lub wybije mu kafla z rąk, powodując że przeleci on przez linię, to nie będzie to resetem.
        * Po tym jak zawodnik z kaflem uwolni się od kontaktu lub kafel będzie wolny, on lub inny zawodnik z drużyny musi jak najszybciej (na ile to możliwe) z powrotem wyprowadzić (lub rzucić) kafel za linię, żeby nie było to resetem.
    * Zawodnik, który rozpoczyna _drive_ może cofnąć kafel za jedną lub obie ograniczające linie, natychmiast po rozpoczęciu _drive_'u i nie będzie to resetem.
        * Ta akcja nadal podlega pod inne zasady, m.in. opóźnianie gry i grę na zwłokę.
        * Jeśli zawodnik rozpoczął _drive_ podczas bycia w kontakcie z przeciwnikiem, to może cofnąć kafel dopiero po przerwaniu kontaktu i nie będzie to resetem, o ile nie przesunął się znacząco do przodu podczas kontaktu.
* Jeśli jedna akcja cofnięcia spowodowała, że kafel przeleciał przez obie ograniczające linie, to uważa się to za pojedynczy reset.
    * Ta akcja nadal podlega pod inne zasady, m.in. opóźnianie gry i grę na zwłokę.
* Kiedy po raz pierwszy drużyna zrobi legalny reset podczas danego _drive_'u, sędzia główny głośno deklaruje ,,Użyto reset'' oraz sygnalizuje wymachując ręką, dłonią w dół, w stronę pętli drużyny atakującej. %TODO zapytaj ludzi jak według nich to powinno wyglądać
* Są dwa rodzaje nielegalnego resetu:
    * Nielegalne jest wykonanie resetu więcej niż raz podczas danego _drive_'u.
    * Nielegalne jest cofnięcie kafla za ograniczającą linię bez próby podania do zawodnika zdolnego odebrać kafel lub próby zdobycia gola poprzez strzał na pętle obrońcy, o czym decyduje sędzia.
        * To czy zawodnik jest zdolny do odebrania kafla, ustalane jest w momencie gdy piłka znajdzie się obok niego, a nie w momencie rzutu.
        * Nie dotyczy to wolnych piłek (np. upuszczonych po zbiciu), chyba że kafel został luźno upuszczony w celu próby resetu.
* Jeśli zajdzie nelegalny reset, gra musi zostać wstrzymana.
    * Jeśli drużyna przeciwna zdobyłaby posiadanie kafla, bez potrzeby zawołania straty, sędzia może pozwolić grze na kontynuowanie w ramach zasady ,,nie ma szkody, nie ma faulu''.
  


\penaltyd{Strata kafla}{Nielegalny reset}

## Granice boiska

### Zewnątrz

* Strefa wewnątrz granic boiska to ,,wewnątrz''.
* Linie granic boiska oraz strefa poza boiskiem to ,,zewnątrz''.


### Granice i piłki

* Posiadana piłka ,,wychodzi na zewnątrz'' tylko gdy zawodnik ją posiadający wyjdzie na zewnątrz.
* Nieposiadana piłka ,,wychodzi na zewnątrz'' gdy zajdzie jedno z poniższych:
    * Piłka dotknie czegokolwiek co jest na zewnątrz, innego niż grający zawodnik.
    * Kafel wejdzie w kontakt z zawodnikiem, który jest na zewnątrz.
* Żywy tłuczek staje się martwy w momencie wyjścia na zewnątrz.
* Gra nie zostaje wstrzymana kiedy tłuczek wychodzi na zewnątrz.
* Kiedy kafel wyjdzie na zewnątrz, sędzia deklaruje ,,poza boiskiem'' i wskazuje zawodnika, który wejdzie z piłką do wewnątrz.
    * Jeśli zawodnik przeciwnej drużyny (niż tej wskazanej) posiada kafel, musi go upuścić.
    * Wszyscy zawodnicy grający kaflem z drużyny, które nie wprowadza kafla do wewnątrz, muszą pozostać wewnątrz i nie mogą przeszkadzać zawodnikowi, który wchodzi z kaflem do wewnątrz.
    * Gra zostaje wstrzymana jeśli zawodnicy drużyny, która nie wprowadza kafla, nie spełnią powyższych wymagań, lub jeśli sędzia główny stwierdzi, że czas potrzebny do przyniesienia kafla z poza boiska niepotrzebnie opóźni grę.
* Kiedy martwy kafel wyjdzie na zewnątrz po golu, zostaje przekazane obrońcy poprzednio broniącej się drużyny i nie wymaga wprowadzenia do wewnątrz.
    * Gra nie zostaje wstrzymana jeśli martwy kafel wyjdzie na zewnątrz, chyba że sędzia główny stwierdzi, że czas potrzebny do przyniesienia kafla z poza boiska niepotrzebnie opóźni grę.
* Nielegalne jest wprawienie piłki w ruch w celu wysłania jej na zewnątrz.
* Piłka, która jest na zewnątrz nie może zostać użyta do zbicia przeciwnika lub strzelenia gola, zanim nie zostanie poprawnie wprowadzona do wewnątrz.


\bluecard{Wprawienie piłki w ruch w celu wysłania jej na zewnątrz boiska}

\yellowcard{Celowe lub bezczelne ignorowanie zawołania ,,poza boiskiem''}

### Zawodnicy na zewnątrz boiska

* Zawodnicy są ,,na zewnątrz'' od momentu dotknięcia ziemi na zewnątrz.
    * Zawodnik pozostaje na zewnątrz, dopóki nie wejdzie do wewnątrz, t.j. wszystkie części jego ciała będą dotykały ziemi wewnątrz boiska.
    * Jeśli piłka posiadana przez zawodnika dotknie ziemi na zewnątrz, to zawodnik również jest na zewnątrz.
* Zawodnicy nie mogą wychodzić na zewnątrz, chyba że inna zasada na to pozwala lub tego wymaga.
    * Zawodnik, który przypadkowo wyjdzie na zewnątrz na krótki czas, nie powinien być karany.
        * Ta zasada nie chroni przed stratą piłki z powodu wyjścia na zewnątrz.
    * Zawodnik, który legalnie wyszedł na zewnątrz, musi jak najszybciej i bezpośrednio wrócić do wewnątrz, po tym jak powód, dla którego wyszedł na zewnątrz, zakończył swoje działanie.
* Zawodnicy mogą próbować wymusić na przeciwniku wyjście na zewnątrz poprzez legalny kontakt.
    * Po tym jak przeciwnik wyjdzie na zewnątrz, zawodnik musi odpuścić kontakt, kiedy tylko będzie to bezpieczne.
    * Nie ma kary za wyjście na zewnątrz pod wpływem kontaktu z przeciwnikiem.
        * Ta zasada nie chroni przed stratą piłki z powodu wyjścia na zewnątrz.
        * Zawodnik musi jak najszybciej i bezpośrednio wrócić do wewnątrz.
    * Jeśli zawodnik z piłką zostanie zmuszony do wyjścia na zewnątrz przez zbitego przeciwnika, to nie jest na zewnątrz.
        * Aby uniknąć straty, zawodnik musi jak najszybciej i bezpośrednio wrócić do wewnątrz.
* Zawodnicy mogą wyjść na zewnątrz podczas próby wymuszenia na przeciwniku z piłką wyjścia na zewnątrz.


\penaltyd{Powrót do pętli}{Celowe lub rażąco nielegalne wychodzenie lub pozostawanie na zewnątrz boiska}

### Procedura wprowadzenia piłki do wewnątrz

* Wyznaczony zawodnik bierze piłkę, która jest na zewnątrz, i przechodzi do punktu wprowadzenia do wewnątrz.
    * Punkt wprowadzenia do wewnątrz kafla to mniej więcej miejsce, gdzie kafel wyszedł poza boisko.
    * Punkt wprowadzenia do wewnątrz tłuczka to punkt na granicy boiska najbliższy do pałkarza, który podniósł tłuczek po za boiskiem.
    * Zawodnik na zewnątrz ma immunitet od bycia zbitym, dopóki jest na zewnątrz w celu wprowadzenia piłki.
* Jeśli gra została wstrzymana, sędzia główny wznawia grę.
* Sędzia odlicza na głos 5 sekund.
* Zawodnik wprowadzający piłkę, musi wejść z nią do wewnątrz lub rzucić ją do wewnątrz, zanim sędzia zacznie mówić ,,zero''.
    * Jeśli piłka jest rzucona, to uznaje się, że jest wewnątrz w momencie gdy przekroczy w całości granicę boiska.
    * Jeśli piłka jest wniesiona, to uznaje się, że jest wewnątrz, kiedy zawodnik będzie wewnątrz.
    * Żaden z przeciwników nie może fizycznie przeszkodzić zawodnikowi, który wprowadza piłkę do wewnątrz, w pełnym wejściu na boisko w punkcie wejścia do wewnątrz.
* Zawodnik wprowadzający piłkę, może tylko poruszać się prostopadle do granicy boiska.
    * Ta zasada nie zabrania zrobienia jednego kroku w inną stronę w celu wykonania rzutu.
* Tłuczek wprowadzony przez rzut jest martwy.
* Kafel wprowadzony przez rzut jest nieaktywny (patrz \myref{5.6.3}).
* Jeśli procedura zostanie naruszona, to zawodnik, który dostanie piłkę w wyniku straty (z drużyny, która nie wprowadzała piłki), nie musi wprowadzać piłki do wewnątrz (i powtarzać procedury).


\penaltyd{Powrót do pętli i Strata}{Naruszenie procedury wprowadzenia piłki do wewnątrz}

\penaltyd{Powrót do pętli}{Nielegalne fizyczne powstrzymywanie wprowadzającego zawodnika przed wejściem na boisko}

### Określanie zawodnika wprowadzającego piłkę

* Aby zawodnik mógł wprowadzić piłkę, musi być do tego zdolny.
    * Zawodnik zdolny do gry, to zawodnik spełniający poniższe kryteria:
        * Zawodnik nie jest zbity.
        * Zawodnik może legalnie wejść w posiadanie piłki.
        * Zawodnik nie posiada innej piłki.
        * Zawodnik nie został już wybrany do wprowadzenia innej piłki (i jeszcze tego nie zrobił).
* Jeśli upuszczony tłuczek wyjdzie na zewnątrz, najbliższy do tłuczka pałkarz (patrzymy na moment wyjścia na zewnątrz) jest zdolny do jego wprowadzenia.
    * Jeśli wyznaczony pałkarz przestaje być zdolny, z dowolnego powodu, zanim podniesie będący na zewnątrz tłuczek lub zrezygnuje z próby podniesienia go, to następny najbliższy zdolny pałkarz zostaje wyznaczony do wprowadzenia tej piłki.
    * Jeśli nie ma w pobliżu żadnych pałkarzy, ani żaden nie przemieszcza się w stronę tego tłuczka, który jest na zewnątrz, to najbliższy sędzia powinien umieścić tę piłkę około 2m wewnątrz boiska od punktu wprowadzenia.
        * Nie trzeba już wprowadzać tej piłki.
* Kiedy kafel wyjdzie na zewnątrz:
    * Jeśli obrońca był ostatnią osobą, która dotknęła kafla, i próbował on obronić strzał na pętle, będąc w swoim polu obrońcy, to ten obrońca wprowadza kafel.
        * Jeśli obrońca nie jest zdolny, to i tak pozostaje wprowadzającym zawodnikiem.
    * W każdej innej sytuacji, zawodnikiem wprowadzającym jest najbliższy do kafla zdolny zawodnik z drużyny, która nie dotknęła kafla jako ostatnia.
    * Wyznaczony zawodnik ma immunitet od bycia zbitym od momentu bycia wyznaczonym do momentu powrotu na boisko po wprowadzeniu kafla.
* Jeśli piłka wyjdzie na zewnątrz podczas gdy jest posiadana przez zawodnika, to wprowadzającym zawodnikiem jest najbliższy zawodnik z przeciwnej drużyny.

