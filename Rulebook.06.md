# Kontakt fizyczny i interakcje

## Ogólne interakcje

### Nielegalny kontakt fizyczny
Poniższe formy kontaktu są zawsze nielegalne, chyba że sędzia uzna, że był on przypadkowy:

* Celowe kontaktowanie zawodnika innej pozycji, oprócz kontaktu między ścigającymi i obrońcami.
* Celowe kontaktowanie znicza (z wyłączeniem szukających).
* Kopnięcie przeciwnika.
* Kontakt głową z użyciem siły.
* Kontakt z głową, szyją lub kroczem przeciwnika.
* Rozpoczęcie kontaktu lub przyłożenie siły na wysokości kolan przeciwnika lub poniżej.
* Podcinanie przeciwnika.
* Wślizg lub zanurkowanie w przeciwnika.
* Wskoczenie lub wejście na dowolnego zawodnika.
* Celowe podniesienie lub trzymanie w powietrzu dowolnego zawodnika.
* Łapanie za miotłę lub ubranie przeciwnika.
* Próba odebrania kafla chronionemu obrońcy, który jest w samodzielnym posiadaniu kafla, kontaktowanie go lub inna interakcja z nim (patrz \myref{7.2}).


\penaltyd{Standardowa kara za kontakt}{Nielegalny kontakt fizyczny}

### Bloki
Blokiem nazywamy kontakt, w którym zawodnik ustawia się w legalnej pozycji na boisku na drodze przeciwnika, aby go spowolnić lub zmusić do zmiany toru, nie popychając, nie szarżując ani nie obejmując.

* Blok uznaje się za ustawiony kiedy blokujący zawodnik ustawi się na przewidywanej drodze przeciwnika.
* Wszystkie bloki muszą przebiegać według poniższych zasad, niezależnie od tego, czy któryś z zawodników ma piłkę:
    * Nielegalne jest blokowanie zawodnika innej pozycji, z wyłączeniem interakcji między obrońcami i ścigającymi.
    * Nielegalne jest wystawienie pojedynczego punktu ciała, np. łokcia lub ramienia, podczas bloku, aby przeciwnik na niego nabiegł.
    * Jeśli zawodnik inicjuje kontakt, a nie wbiegnięto na niego, nie jest to blok.
    * Stopy zawodnika nie muszą być ustawione na ziemi, aby zagranie było legalne.
        * Jeśli zawodnik chcąc wykonać blok, wykonuje ruch w stronę przeciwnika i w momencie kontaktu przykłada siłę, takie zagranie zostanie uznane za szarżę.
* Jeśli żaden z zawodników nie ma piłki, należy zastosować poniższe, dodatkowe ograniczenia:
    * Blok ustawiony od tyłu, musi początkowo dać blokowanemu zawodnikowi miejsce na zatrzymanie się lub zmianę kierunku.
    * Blok ustawiony na ruszającego się zawodnika musi mu dać wystarczająco miejsca, aby ten się zatrzymał lub zmienił kierunek, co jest określane na podstawie prędkości blokowanego zawodnika w momencie ustawienia bloku, a nie w oparciu o to, czy był on tego bloku świadomy.
    * Blokowany zawodnik musi zrobić wszystko, co w jego mocy, aby uniknąć szarży na blokującym zawodniku przez zwolnienie lub ominięcie przeciwnika.
        * Przypadkowy kontakt nie powinien być karany.
* Jeśli blokowany zawodnik zmieni tor ruchu, reagując na blok, to przesunięcie się blokującego w inne miejsce jest nowym blokiem.
* Zawodnik szarżujący przez nielegalny blok nie powinien być karany, o ile nie zwiększa siły w odpowiedzi na blok.


\penaltyd{Standardowa kara za kontakt}{Nielegalny blok}

\penaltyd{Standardowa kara za kontakt}{Nielegalna szarża na blokującym zawodniku}

### Kopanie piłki
Ogólnie kopanie piłki, którą przeciwnik chce zagrać, jest legalne, przy czym:

* Zawodnik nie może kopnąć przeciwnika.
* Kopnięcie piłki, której przeciwnik dotyka ręką, jest niebezpiecznym kopnięciem.
* Jeśli sędzia stwierdzi, że kopnięcie byłoby nielegalne, gdyby przeciwnik nie zareagował i się nie odsunął, to jest to niebezpieczne kopnięcie.
* Jeśli sędzia stwierdzi, że kopnięty lub niemal kopnięty zawodnik był winny, bo ruszył w stronę piłki późno, np. kiedy przeciwnik rozpoczął ruch nogą do przodu, to nie będzie to karane.


\yellowcard{Niebezpieczne kopnięcie}

\yellowcard{Kopnięcie przeciwnika}

\redcard{Agresywne lub rażąco nielegalne kopnięcie}

### Wślizgi i nurkowanie
Zawodnicy mogą robić wślizgi i nurkować. Nielegalne jest jednak:

* Wykonywanie wślizgu lub nurkowanie w przeciwnika.
* Wykonywanie wślizgu lub nurkowanie w stronę przeciwnika w sposób, który zmusza go do zmiany kierunku w celu uniknięcia zderzenia.
* Zawodnik, którzy rzuca się prosto na piłkę, nie wykonuje wślizgu lub nurkowania.
* Nurkowania lub wślizgi, które nie naruszają powyższych zasad (np. ruch równoległy), nie są lekkomyślne, niebezpieczne lub nie stanowią innego rodzaju nielegalnego zagrania, są legalne.


\penaltyd{Standardowa kara za kontakt}{Nielegalny wślizg}

\penaltyd{Standardowa kara za kontakt}{Nielegalne nurkowanie}

### Przeskakiwanie
Skakanie lub nurkowanie w pełni przez inną osobę to przeskakiwanie.

* Nielagalne jest przeskakiwanie lub próba przeskoczenia osoby, która nie dotyka ziemi częścią ciała inną niż stopami.
    * Jeśli przeskakujący zawodnik był zmuszony do nielegalnego przeskoku ze względu na działania osoby, nad którą przeszkoczył, aby uniknąć bardziej niebezpiecznej sytuacji, to taki przeskok nie powinien być karany.
* Jeśli zawodnik podskoczy, aby sięgnąć nad osobę, włączając w to próbę rzutu lub złapania znicza, i wyląduje na ziemi po tej samej stronie, po której skoczył, nie jest to przeskakiwanie.
    * Jeśli zawodnik spróbuje przeskoczyć, ale mu się nie uda, jest to próba przeskakiwania.
* Jeśli zawodnik wyskoczy, nie próbując przeskoczyć, ale upadnie na drugą osobę, ponieważ doznał kontaktu w powietrzu, nie jest to przeskakiwanie.


\yellowcard{Nielegalne przeskakiwanie lub jego próba}

\redcard{Agresywane lub rażąco nielegalne przeskakiwanie}

### Kontakt przez zawodnika ze swojej drużyny

* Nielegalne jest kontaktowanie zawodnika ze swojej drużyny, aby celowo wpłynąć na jego interakcję z przeciwnikiem.
* Przypadkowy kontakt przez zawodnika ze swojej drużyny nie powinien być karany.


\penaltyd{Standardowa kara za kontakt}{Nielegalny kontakt z przeciwnikiem przez zawodnika ze swojej drużyny}

### Bezbronny łapacz
Zawodnik, który jest w trakcie łapania lecącej w powietrzu piłki, jest bezbronnym łapaczem.

* Łapiący zawodnik nie musi oderwać stóp od ziemi, żeby być bezbronnym.
* Łapiący zawodnik pozostaje bezbronny, dopóki nie stoi stabilnie po zdobyciu samodzielnego, pełnego posiadania piłki lub dopóki nie przestanie próbować ją złapać.
* Nie można popychać, obejmować lub przewracać bezbronnego łapacza ani szarżować na niego.
* Zawodnik, który zdaniem sędziego podrzucił piłkę, aby wymusić faul przeciwnika, nie będzie uznany za bezbronnego łapacza dla tego rzutu.


\yellowcard{Nielegalny kontakt z bezbronnym łapaczem}

\redcard{Szarżowanie na bezbronnego łapacza}

\redcard{Przewracanie bezbronnego łapacza}

### Odebranie
Odebranie to próba przejęcia piłki przez zabranie lub wybicie jej przeciwnikowi.

* Zawodnik może próbować odebrać przeciwnikowi piłkę, obejmując go.
    * Nie można obejmować dwiema rękami. Włączamy w to sięganie za przeciwnika jedną ręką, gdy drugą go już obejmujemy.
* Zawodnik nie może zrobić zamachu do wybicia piłki.
* Dla celów kontaktu, zawodnik, któremu piłka jest odbierana, zachowuje jej samodzielne posiadanie do momentu, gdy straci bezpośrednią kontrolę nad tą piłką.


\penaltyd{Standardowa kara za kontakt}{Nielegalna próba odebrania}

### Miejsce rozpoczęcia kontaktu
Podczas popychania, blokowania ciałem, szarży lub obejmowania, zawodnik nie może zainicjować kontaktu od tyłu.

* Kontakt musi być inicjowany od przodu ciała przeciwnika.
    * Granica między przodem i~tyłem tułowia zdefiniowana jest jako
    płaszczyzna przechodząca przez środki obu ramion zawodnika i~dzieląca go na pół.
    * Żeby rozpoczęcie kontaktu zostało uznane za prawidłowe, pępek
    zawodnika rozpoczynającego kontakt musi znajdować się z~przodu granicy między przodem i~tyłem tułowia przeciwnika.
    * Dopóki ciało zawodnika inicjującego kontakt jest ustawione w~ten
    sposób, właściwym początkowym punktem kontaktu może być każda dozwolona część tułowia, rąk lub ud przeciwnika.
  
* Jeśli kontakt rozpoczął się prawidłowo, zawodnik może go kontynuować, nawet jeśli przejdzie on w kontakt od tyłu, o ile kontakt nie został przerwany.
    * Włączamy w to zmianę rodzaju kontaktu.
* Jeśli zawodnik inicjuje kontakt, prowadząc plecami (idąc do tyłu), przeciwnik może kontynuować ten kontakt bez faulu.
* Jeśli zawodnik obróci się tuż przed kontaktem, wymuszając kontakt od tyłu, nie ma faulu, chyba że przeciwnik miał wystarczająco dużo czasu, aby uniknąć kontaktu od tyłu.
* Jeśli zawodnik wyprzedza przeciwnika lub przebiega obok niego i próbuje ropocząć kontakt od tyłu, nadal jest to faul.


\penaltyd{Standardowa kara za kontakt}{Nielegalny kontakt od tyłu}

### Ograniczony kontakt od tyłu

* Legalne jest położenie ręki na przeciwniku od tyłu bez udziału siły.
    * Włączamy w to wyciągnięcie ręki, bez popychania, aby uniemożliwić przeciwnikowi poruszanie się w stronę zawodnika.
* Ograniczony kontakt od tyłu jest dozwolony w przypadku:
    * Walki o pozycję.
    * Próby odebrania piłki.
* Kontakt rozpoczęty w ten sposób nie może być kontynuowany w sposób wymieniony w \myref{6.1.9}.


### Poprawianie nielegalnego kontaktu

* Zawodnik, który dokonuje nielegalnego kontaktu w wyniku bezpośrednich działań przeciwnika, musi natychmiast poprawić kontakt lub odpuścić, aby uniknąć kary.
    * Poprawa kontaktu nie może korzystać z nielegalnego kontaktu ani go przedłużać.
    * Jeśli zawodnik ma wystarczająco dużo czasu, aby poprawić pozycję przed inicjacją kontaktu, to musi to zrobić.
  


### Lekkomyślna gra
Lekkomyślna gra jest nielegalna. Za lekkomyślne uznaje się granie w~sposób,
który zagraża przeciwnikom lub widzom.

\yellowcard{Lekkomyślna gra}

\redcard{Rażąco lekkomyślna gra}

### Rażąco nielegalny kontakt
Szczególnie rażąco nielegalny kontakt jest zabroniony. Następujące są zawsze rażąco nielegalnym kontaktem:

* Kontaktowanie przeciwnika z przyłożeniem zbyt dużej siły.
    * Zbyt duża siła jest zdefiniowana jako znacznie przekraczająca tę niezbędną do ukończenia akcji oraz stwarzająca zagrożenie kontuzji dla przeciwnika.
* Celowe zranienie lub próba zranienia dowolnej osoby, przy użyciu ciała lub sprzętu, w tym piłek.
* Uderzenie lub próba uderzenia dowolnej osoby, włączając w to cios kolanem, łokciem lub głową.
* Celowy kontakt z głową, szyją lub kroczem dowolnej osoby.
* Celowy kontakt z sędzią, poza zniczem.
* Szarżowanie na bezbronnego łapacza (patrz \myref{6.1.7}).
* Przewracanie bezbronnego łapacza (patrz \myref{6.1.7}).


\penaltyd{Usunięcie z boiska}{Rażąco nielegalny kontakt z zawodnikowi ze swojej drużyny}

\redcard{Rażąco nielegalny kontakt z przeciwnikiem, sędzią, widzem lub organizatorem turnieju}

## Rodzaje kontaktu

### Blokowanie ciałem
Blokowanie ciałem zachodzi wtedy, kiedy po zetknięciu ciałem (lub rękoma, jeśli są przy ciele) bez użycia siły, zawodnik przykłada siłę, przepychając przeciwnika.

* Nielegalne jest blokowanie ciałem przy użyciu głowy, nóg lub stóp.
* Nielagalne jest wystawianie łokcia w kierunku przeciwnika podczas blokowania ciałem.
* Nielegalne jest blokowanie ciałem, jeśli kontakt został zainicjowany od tyłu (patrz \myref{6.1.9}).


\penaltyd{Standardowa kara za kontakt}{Nielegalne blokowanie ciałem}

### Popychanie
Popchnięcie to użycie wobec przeciwnika siły przy pomocy wyciągniętej ręki, niezależnie od tego, czy ręka została wyciągnięta podczas kontaktu czy przed jego zainicjowaniem.

* Tylko jedna ręka może być użyta do popychania.
* Nielegalne jest popychanie łokciem.
* Nielegalne jest popychanie, jeśli kontakt został zainicjowany od tyłu.
* Nielegalne jest bezpośrednie popychanie miotły przeciwnika.
    * Przypadkowe popychanie miotły przeciwnika jest dozwolone.
  


\penaltyd{Standardowa kara za kontakt}{Nielegalne popychanie}

### Szarżowanie
Szarża to wejście w kontakt z przeciwnikiem z użyciem siły, przy użyciu ciała lub rąk przyciśniętych do ciała, w przypadkach innych niż podczas blokowania ciałem.

* Nielegalne jest szarżowanie przy użyciu głowy, nóg lub stóp.
* Nielegalne jest szarżowanie na przeciwnika, który nie ma pełnego, samodzielnego posiadania piłki, chyba że szarżujący zawodnik posiada piłkę.
    * Pałkarz bez piłki nie może szarżować na przeciwnika bez próby objęcia go w legalny sposób.
* Nielegalne jest wejście w szarżę pojedynczym punktem ciała (np. łokciem lub ramieniem).
    * Kontakt ramię w ramię jest dozwolony.
* Jeśli stopy osoby szarżującej całkowicie opuszczają ziemię podczas głównego przyłożenia siły, taka szarża jest nielegalna.
* Nielegalne jest szarżowanie, jeśli kontakt został zainicjowany od tyłu (patrz \myref{6.1.9}).


\penaltyd{Standardowa kara za kontakt}{Nielegalna szarża}

### Obejmowanie
Objęcie polega na otoczeniu dowolnej części ciała przeciwnika ręką (włączając w to dłoń).

* Nielegalne jest obejmowanie przeciwnika, który nie jest w posiadaniu piłki.
* Nielegalne jest obejmowanie przeciwnika dwiema rękami.
* Nielegalne jest odrywanie stóp od ziemi podczas objęcia w celu wpadnięcia ciałem w przeciwnika.
* Po tym jak objęcie zostało rozpoczęte poprawnie, zawodnik może kontynuować pojedynczy ruch obejmowania, nawet jeśli przeciwnik wypuści piłkę.
    * Sędzia musi krzyknąć ,,ball out'' w momencie wypuszczenia piłki.
    * Kiedy zawodnik jest świadomy, że przeciwnik nie ma piłki, nie może kontynuować kontaktu, poza dokończeniem ruchu w wyniku poprzednio rozpoczętego pędu.
* Nielegalne jest obejmowanie po zainicjowaniu kontaktu od tyłu (patrz \myref{6.1.9}).
* Chwytanie jest formą objęcia, które polega na złapaniu części ciała przeciwnika zamkniętą dłonią.
    * Nielegalne jest chwytanie miotły lub ubrania przeciwnika.
    * Nielegalne jest szarpanie podczas chwytania albo ciągnięcie ręki trzymającej miotłę.
* Nielegalne jest używanie nagle przyłożonej, ostrej siły na ręce przeciwnika w każdym rodzaju obejmowania.
* Przewracanie (tackling) to objęcie przeciwnika, a następnie ściągnięcie go na ziemię.


\penaltyd{Standardowa kara za kontakt}{Nielegalne obejmowanie}

## Szukający i znicz

### Interakcje szukających ze zniczem
Standardowe zasady kontaktu między zawodnikami tyczą się również szukających, natomiast nieco inne zasady obowiązują w przypadku kontaktu ze zniczem.

* Następujące interakcje szukającego ze zniczem są legalne:
    * Blokowanie ciałem znicza (patrz \myref{6.2.1}).
    * Popychanie lub przesuwanie rąk znicza.
    * Sięganie wokół lub od góry znicza jedną lub dwiema rękami.
        * Ręka sięgająca wokół znicza może mieć z nim tylko niezamierzony kontakt.
        * Nielegalne jest chwytanie lub ograniczanie ruchu ciała znicza ręką, która wokół niego sięga.
        * Jeśli znicz poruszy się w kierunku ręki szukającego, kiedy ten sięga wokół znicza, szukający musi odsunąć rękę, aby nie ograniczać ruchu znicza.
* Poniższe interakcje szukającego na zniczu są nielegalne:
    * Kontakt z głową, szyją lub kroczem znicza.
    * Szarżowanie na znicza.
        * Jeśli ruch, który byłby szarżą, nie kończy się kontaktem na nogi, pas lub tułów znicza, nie jest on określany jako szarża.
    * Pchanie nóg, pasa lub tułów znicza.
    * Chwytanie lub przytrzymywanie rąk znicza.
    * Przeskakiwanie lub próba przeskoczenia nad zniczem, kiedy ten nie dotyka ziemi dowolną częscią ciała inną niż stopy.
    * Przewracanie lub próba przewrócenia znicza.
    * Chwytanie znicza za ubranie.
        * Jeśli szukający od razu wypuści ubranie, nie będzie to karane.
        * Złapanie znicza tuż po wykonaniu nielegalnej akcji jest nieprawidłowe, nawet jeśli szukający nie został ukarany.
    * Kontaktowanie znicza z siłą podczas wślizgu lub nurkowania.
        * Pomniejszy, niezamierzony kontakt nie powinien być karany.
    * Rażąco nielegalny kontakt ze zniczem (patrz \myref{6.1.13}).
* Jeśli ramiona znicza są przytulone do ciała, powinny być traktowane jako część ciała.


\penaltyd{Standardowa kara za kontakt}{Nielegalny kontakt ze zniczem}

## Pierwszeństwo

### Pierszeństwo między zawodnikami różnych pozycji
Zawodnicy grający na różnych pozycjach nie mogą wchodzić w fizyczne interakcje między sobą  (z wyjątkiem obrońców i ścigających). Do takich sytuacji zastosowanie mają poniższe zasady:

* Pierwszeństwo w przypadku zawodników różnych pozycji:
    * Stojący zawodnik z piłką.
    * Stojący ścigający/obrońca bez piłki.
    * Zawodnik z piłką w ruchu.
    * Stojący pałkarz lub szukający bez piłki.
    * Zawodnik bez piłki w ruchu.
* Zawodnicy z niższym priorytetem muszą ustąpić zawodnikom z wyższym priorytetem, co może wiązać się z usunięciem się im z drogi.
* Kiedy dwóch zawodników o tym samym priorytecie wchodzi w interakcję, zawodnik, który według sędziego ją spowodował, jest określony jako winny.
    * Jeśli obaj zawodnicy są tak samo winni, nie ma kary.
* Jeśli jasno widać, że zawodnik działa z zamiarem wywołania nielegalnej interakcji między zawodnikami różnych pozycji, to właśnie ten zawodnik jest winny, niezależnie od priorytetu.
* Jeśli zawodnik porusza się z zamiarem wpłynięcia na przeciwnika, tak aby ten popełnił nielegalną interakcję lub ustąpił miejsca zawodnikowi z równym lub wyższym priorytetem, to ten zawodnik jest winny, a nie jeden z zawodników wchodzących w tę interakcję.
* Jeśli sędzia stwierdzi, że zawodnik nie miał wystarczająco dużo czasu, aby ustąpić miejsca, to interakcja jest określana jako przypadkowa i nie ma kary.
    * Ta zasada nie działa, jeśli można było oczekiwać, że zawodnik będzie świadomy lub jeśli podjął działania, aby nie być świadomym działań przeciwnika, z którym wszedł w interakcję.
* Za nielegalną interakcję między zawodnikami różnych pozycji karany jest wyłącznie winny zawodnik.
    * Jeśli nielegalna interakcja była przypadkowa i nie miała wpływu na grę, to zawodnik jest karany za pomniejszą nielegalną interakcją między zawodnikami różnych pozycji.
  


\penaltyd{Powrót do pętli}{Pomniejsza nielegalna interakcja między zawodnikami różnych pozycji}

\yellowcard{Nielegalna interakcja między zawodnikami różnych pozycji}

\redcard{Rażąco nielegalna interakcja między zawodnikami różnych pozycji}

### Interakcje ze zbitymi zawodnikami

* Celowe inicjowanie kontaktu ze zbitym przeciwnikiem, kontynuowanie kontaktu lub wchodzenie z nim w inne interakcje jest nielegalne.
    * Jeśli kontakt został zainicjowany zanim nastąpiło zbicie, należy pozwolić zawodnikowi na bezpieczne odpuszczenie kontaktu.
    * Zbici zawodnicy muszą dołożyć wszelkich starań, aby uniknąć interakcji z grą.
  


\yellowcard{Nielegalna interakcja ze zbitym przeciwnikiem}

\redcard{Rażąco nielegalna interakcja ze zbitym przeciwnikiem}

## Niesportowe zachowanie

### Niesportowe zachowanie

* Zawodnicy nie mogą zachowywać się niesportowo, np. drwić z innych zawodników, widzów, sędziów lub organizatorów czy zachowywać się wobec nich wulgarnie lub wrogo.
* Użycie wulgarnych lub obraźliwych słów lub gestów jest niesportowym zachowaniem.
    * Skierowanie słów do konkretnej osoby jest rażąco niesportowym zachowaniem, jeśli zachodzi jedno z poniższych:
        * Język jest obraźliwy.
        * Język zawiera wulgarne określenia użyte w swoim pierwotnym znaczeniu, nie wyłącznie dla podkreślenia emocji.
        * Język jest dyskryminujący, włączając w to rasistowskie epitety, wyzwiska na tle etnicznym lub inne frazy, które znieważają osobę lub grupę ludzi na podstawie ich rasy, płci, gender, orientacji seksualnej, religii lub kraju pochodzenia.
    * Skierowanie wulgarnych lub obscenicznych gestów do konkretnej osoby jest rażąco niesportowym zachowaniem.
* Nadmiernie nieprzyzwoite lub wrogie zachowanie, włączając w to groźby, to rażąco niesportowe zachowanie.


\yellowcard{Niesportowe zachowanie}

\redcard{Rażąco niesportowe zachowanie}

### Niesportowe zachowanie wewnątrz drużyny
Niesportowe zachowanie, które nie jest skierowane do nikogo lub jest skierowane do zawodnika tej samej drużyny (w tym siebie samego), to niesportowe zachowanie wewnątrz drużyny.

* Niesportowe zachowanie wewnątrz drużyny nie jest karane, o ile nie jest to:
    * Powtarzające się użycie wulgarnych słów.
    * Rażąco niesportowe zachowanie.
* Kary w tej sekcji zastępują kary w \myref{6.5.1}.


\bluecard{Powtarzające się użycie wulgarnych słów}

\penaltyd{Usunięcie z boiska}{Rażąco niesportowe zachowanie wewnątrz drużyny}

### Bójki
Nielegalne jest wszczynanie bójek lub uczestniczenie w nich.

\penaltyd{Usunięcie z boiska}{Bójka w drużynie}

\redcard{Bójka z przeciwnikiem, widzem, sędzią lub organizatorem}

### Plucie
Zawodnicy nie mogą celowo pluć w kierunku innego zawodnika, widza, sędziego lub organizatora lub na nich.

\penaltyd{Usunięcie z boiska}{Celowe plucie na zawodnika tej samej drużyny}

\redcard{Celowe plucie na przeciwnika, widza, sędziego lub organizatora}

### Poważnie nieczysta gra
Za nielegalne uznawane są wszelkie nieczyste zagrania, włączając w to rażąco nielegalny kontakt i jawne oszukiwanie.

* Jeśli nie można przyporządkować nieczystej gry do konkretnego gracza, karę musi dostać _speaking captain_.


\redcard{Poważnie nieczysta gra}

### Symulowanie faulu
Nielegalne jest symulowanie faulu.

\yellowcard{Symulowanie faulu}
